====== 13. Agano ya Mungu na Israeli ======

{{https://api.unfoldingword.org/obs/jpg/1/en/360px/obs-en-13-01.jpg?direct&}}

Baada ya Mungu kuwaongoza Waisraeli kupitia bahari ya shamu, aliwaongoza kupitia jangwa mpaka mlima unaoitwa Sinai. Huu ni ule tu mlima Musa alikuwa ameona kichaka kikichomeka. Watu wakaanzisha hema zao chini ya mlima ule.

{{https://api.unfoldingword.org/obs/jpg/1/en/360px/obs-en-13-02.jpg?direct&}}

Mungu alisema kwa Musa na watu wa Israeli, “kama mtanitii na kuweka agano langu, mtakuwa milki yangu ya dhamana, ufalme wa makuhani, na taifa takatifu.”

{{https://api.unfoldingword.org/obs/jpg/1/en/360px/obs-en-13-03.jpg?direct&}}

Siku tatu baadaye, baada ya watu kujitayarisha kiroho, Mungu alitelemka juu ya Mlima wa Sinai na ngurumo, umeme na moshi na sauti ya kubwa ya baragumu. Ni Musa peke yake aliyeruhusiwa kwenda juu ya mlima.

{{https://api.unfoldingword.org/obs/jpg/1/en/360px/obs-en-13-04.jpg?direct&}}

Na Mungu akawapa agano na kusema, “Mimi ni Yehova, Mungu aliyewaokoa kutoka kwa utumwa kule Misri. Msiabudu miungu mingine.”

{{https://api.unfoldingword.org/obs/jpg/1/en/360px/obs-en-13-05.jpg?direct&}}

Musizifanye sanamu wala kuziabudu, kwa sababu Mimi, Yehova, ni Mungu mwenye wivu. Musilitumie jina langu kwa njia isiyo na heshima. Muhakikishe kuiweka sabato takatifu. Kwa njia nyingine, fanyeni kazi zote kwa siku sita, maana siku ya saba ni siku yenu ya kupumzika na kunikumbuka.”

{{https://api.unfoldingword.org/obs/jpg/1/en/360px/obs-en-13-06.jpg?direct&}}

“Mheshimu baba yako na mama yako. Msiue. Msifanye ushelati. Msiimbe. Msiongee uongo. Usitamani mke wa jirani yako, nyumba yake, au kitu chochote ambacho ni chake.”

{{https://api.unfoldingword.org/obs/jpg/1/en/360px/obs-en-13-07.jpg?direct&}}

Na Mungu akaandika amri hizi kumi kwa vibao viwili vya mawe na akazipeana kwa Musa. Mungu pia akapeana sheria na kanuni zingine nyingi za kufuata. Kama watu wangetii hizi sheria, Mungu aliahidi kuwa atawabariki na kuwalinda. Ikiwa watakosa kutii, Mungu atawaadhibu.

{{https://api.unfoldingword.org/obs/jpg/1/en/360px/obs-en-13-08.jpg?direct&}}

Mungu pia aliwapatia Waisraeli maneno ya kina ya hema aliyowataka waitengeneze. Iliitwa hema ya mkutano na ilikuwa na vyumba viwili zilizotenganishwa na pazia kubwa. Ni kuhani mkuu peke yake aliyeruhusiwa kuingia nyuma ya pazia maana Mungu aliishi mle.

{{https://api.unfoldingword.org/obs/jpg/1/en/360px/obs-en-13-09.jpg?direct&}}

Yeyote aliyekosa kutii sheria ya Mungu angemlete mnyama kwa madhabahu mbele ya hema ya mkutano kama dhabihu kwa Mungu. Kuhani angemuua yule mnyama na kumteketeza kwenye madhabahu. Damu ya mnyama aliyetolewa kama dhabihu iliifunika dhambi ya mtu na kumtakasa machoni pa Mungu. Mungu alimchagua nduguye Musa, Haruni na uzao wa Haruni kuwa makuhani wake.

{{https://api.unfoldingword.org/obs/jpg/1/en/360px/obs-en-13-10.jpg?direct&}}

Watu kwa pamoja wakakubaliana kutii sheria ambazo Mungu aliwapa, kumuabudu Mungu peke yake, na kuwa watu wake spesheli. Lakini muda mfupi baada ya kuahidi kumtii Mungu, walitenda dhambi vibaya.

{{https://api.unfoldingword.org/obs/jpg/1/en/360px/obs-en-13-11.jpg?direct&}}

Kwa siku nyingi, Musa alikuwa juu ya Mlima wa Sinai akiongea na Mungu. Watu wakachoshwa na kumngojea arudi. Kwa hivyo wakaleta dhahabu kwa Haruni na wakamuuliza awatengenezee sanamu!

{{https://api.unfoldingword.org/obs/jpg/1/en/360px/obs-en-13-12.jpg?direct&}}

Haruni alitengeneza sanamu ya dhahabu kwa sura ya ndama. Watu wakaanza kuiabudu bila mpangilio ile sanamu na kuitolea dhabihu. Mungu alikasirishwa nao kwa sababu ya dhambi na akapanga kuwaangamiza. Lakini Musa akawaombea na Mungu akasikia maombi yake na hakuwangamiza.

{{https://api.unfoldingword.org/obs/jpg/1/en/360px/obs-en-13-13.jpg?direct&}}

Wakati Musa aliteremka mlima na akaona ile sanamu, alikasirika sana kiasi ya kuwa aliangusha chini na kuvunja mawe zile Mungu alikuwa ameandika zile Amri Kumi.

{{https://api.unfoldingword.org/obs/jpg/1/en/360px/obs-en-13-14.jpg?direct&}}

Kisha Musa alipigapiga ile sanamu mpaka ikawa unga, akarusha ile unga kwa maji na akafanya watu kunywa ile maji. Mungu akaleta pigo juu ya watu na wengi wao wakafa.

{{https://api.unfoldingword.org/obs/jpg/1/en/360px/obs-en-13-15.jpg?direct&}}

Musa alitengeneza vibao mpya vya mawe za Amri Kumi kwa nafasi ya zile alivunja. Kisha akapanda mlima tena na kuomba kwamba Mungu atawasamehe watu. Mungu akumusikiliza Musa na akawasamehe. Musa akarudi chini ya mlima na zile Amri Kumi katika vibao mpya. Na Mungu akawaongoza Waisraeli mbali na Mlima wa Sinai kuelekea Nchi ya Ahadi.

//Hadithi kutoka kwa Biblia Takatifu: Kutoka 19-34//
