====== 22. Kuzaliwa kwa Yohana ======

{{https://api.unfoldingword.org/obs/jpg/1/en/360px/obs-en-22-01.jpg}}

Katika siku zilizopita, Mungu alinena na watu wake kupitia kwa malaika na manabii. Lakini sasa miaka 400 ikapita bila yeye kuongea nao. Ghafla malaika akaja na ujumbe kutoka kwa Mungu kwa kuhani aliyezeeka anayeitwa Zakaria. Zakaria na mke wake, Elisabeti, walikuwa wacha Mungu, lakini hakuwa ameweza kupata mtoto yeyote.

{{https://api.unfoldingword.org/obs/jpg/1/en/360px/obs-en-22-02.jpg}}

Malaika akasema kwa Zakaria, “Mke wako atakuwa na mwana. Utamuita jina lake Yohana. Atajawa na Roho Mtakatifu, na atawaandaa watu kwa sababu ya Masihi!” Zakaria akajibu, “Mke wangu na mimi tumekuwa na umri sana kuweza kupata watoto! Nitajua aje hili litatendeka?”

{{https://api.unfoldingword.org/obs/jpg/1/en/360px/obs-en-22-03.jpg}}

Malaika akamjibu Zakaria, “nilitumwa na Mungu nikuletee hii habari njema. Kwa sababu hukuniamini, hutaweza kunena mpaka huo mtoto azaliwe.” Mara moja, Zakaria akashindwa na kunena. Kisha malaika akamuacha Zakaria. Baada ya hii, Zakaria akarudi nyumbani na mke wake akawa mjamzito. 

{{https://api.unfoldingword.org/obs/jpg/1/en/360px/obs-en-22-04.jpg}}

Wakati Elisabeti alikuwa mja mzito miezi sita, malaika yule yule ghafla akamtokea mtu wa jamii ya Elisabeti, anyeitwa Mariamu. Alikuwa bikira na alikuwa amechumbiwa ili kuolewa na mwanaume anayeitwa Yosefu. Malaika akasema, “utakuwa mja mzito na kumzaa mtoto wa kiume. Utamuita jina lake Yesu. Atakuwa Mwana wa Mungu aliye juu zaidi na atatawala milele.” 


{{https://api.unfoldingword.org/obs/jpg/1/en/360px/obs-en-22-05.jpg}}

Mariamu akajibu, “Hii atwezekana aje, kuona mimi ni bikira?” Malaika akaeleza, “Roho Mtakatifu atakuja juu yako, na nguvu za Mungu zitakufunika. Kwa hivyo mtoto atakuwa mtakatifu, Mwana wa Mungu.” Mariamu aliamini na akakubali kile malaika alisema. 

{{https://api.unfoldingword.org/obs/jpg/1/en/360px/obs-en-22-06.jpg}}

Upesi tu baada ya malaika kunena na Mariamu, alienda kumtembelea Elisabeti. Baada tu ya Elisabeti kusikia salamu za Mariamu, mtoto wa Elisabeti akaruka ndani yake. Wale wanawake wakafurahia pamoja kuhusu kile Mungu amefanyia. Baada ya Mariamu kumtembelea Elisabeti kwa miezi mitatu, Mariamu akarudi nyumbani. 

{{https://api.unfoldingword.org/obs/jpg/1/en/360px/obs-en-22-07.jpg}}

Baada ya Elisabeti kujifungua mtoto wa kiume, Zakaria na Elisabeti wakamuita yule mtoto Yohana, kama vile malaika walikuwa wameamuru. Kisha Mungu akaruhusu Zakaria kunena tena. Zakaria akasema, “Sifu Mungu, kwa sababu amekumbuka watu wake! Wewe, mwanangu, utaitwa nabii wa Mungu aliye juu zaidi ambaye ataambia watu jinsi ya kupokea msamaha wa dhambi zao!” 

//Hadithi Kutoka kwa Biblia Takatifu: Luke 1//


