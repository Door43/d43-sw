====== 42. Yesu anarudi Mbinguni ======

{{https://api.unfoldingword.org/obs/jpg/1/en/360px/obs-en-42-01.jpg}}

Siku ile Yesu alifufuka kutoka wafu, wanafunzi wake wawili walikuwa wanaenda mji ulio karibu. Walipokuwa wanatembea, walizungumzia mambo yaliyofanyika kwa Yesu. Walikuwa na matumaini kwamba yeye ndiye Masihi, lakini sasa yeye aliuawa. Sasa wanawake walisema kuwa yuko hai  tena. Hawakujua nini cha kuamini. 

{{https://api.unfoldingword.org/obs/jpg/1/en/360px/obs-en-42-02.jpg}}

Yesu aliwakaribia na kuanza kutembea pamoja nao, lakini wao hawakumtambua. Aliuliza kile walichokuwa wanakizungumzia, na walimwambia kuhusu mambo yote ya ajabu yaliyotokea kuhusu habari za Yesu siku chache zilizopita. Walidhani walikuwa wanazungumza na mgeni ambaye hakujua yaliyotokea huko Yerusalemu. 


{{https://api.unfoldingword.org/obs/jpg/1/en/360px/obs-en-42-03.jpg}}

Kisha Yesu  aliwaelezea kile neno la Mungu linasema kuhusu Masihi. Aliwakumbusha kwamba manabii walisema Masihi atateswa na kuuawa, lakini atafufuka siku ya tatu. Walipofika mjini ambapo watu wale wawili walipanga kukaa, ilikuwa karibu jioni. 

{{https://api.unfoldingword.org/obs/jpg/1/en/360px/obs-en-42-04.jpg}}


Watu wale wawili walialika Yesu akae nao, naye hivyo ndivyo alivyofanya. Walipokuwa tayari kula mlo wa jioni, Yesu alichukua mkate, alimshukuru Mungu kwa ajili yake, na kisha akaivunja. Kwa ghafla, wakamtambua kwamba nin yeye. Lakini wakati huo huo, yeye akatoweka kutoka miongoni mwao. 


{{https://api.unfoldingword.org/obs/jpg/1/en/360px/obs-en-42-05.jpg}}


Watu wale wawili wakaambiana, “Huyo alikuwa ni Yesu! Ndiyo sababu mioyo yetu ilichomeka wakati alitueleza neno la Mungu!” Mara moja, walirudi Yerusalemu. Walipofika, waliwaambia wanafunzi: “Yesu yu hai! Sisi tulimuona! ” 


{{https://api.unfoldingword.org/obs/jpg/1/en/360px/obs-en-42-06.jpg}}

Wanafunzi walipokuwa wanazungumza, Yesu kwa ghafla aliwatokea katika chumba na akasema, “Amani kwenu!” Wanafunzi walidhani ni mzimu, lakini Yesu alisema, “Kwa nini muna hofu na mashaka? Tazameni mikono yangu na miguu. Mizimu hawana miili kama mimi. “Ili athibitishe  kuwa yeye si mzimu, aliitisha kitu ya kukula. Wakampa kipande cha samaki aliyepikwa, naye akala. 

{{https://api.unfoldingword.org/obs/jpg/1/en/360px/obs-en-42-07.jpg}}

Yesu alisema, ” Mimi niliwaambia kwamba kila kitu kilichoandikwa kunihusu katika neno la Mungu ni itatimia. “Kisha, akaangazia wawazo yao ili waweze kuelewa neno la Mungu. Alisema, “Hiyo ilikuwa imeandikwa muda mrefu uliopita kwamba Masihi atateswa, kufa, na kufufuka kutoka kwa wafu siku ya tatu.” 

{{https://api.unfoldingword.org/obs/jpg/1/en/360px/obs-en-42-08.jpg}}

“Iliandikwa pia katika maandiko kuwa wanafunzi wangu watatangaza kuwa kila mtu anapaswa kutubu ili kupata msamaha wa dhambi zao. Watafanya hili kuanzia kule Yerusalemu na kisha waenda kwa makundi yote ya watu kila mahali. Nyinyi ni mashahidi wa mambo hayo.” 

{{https://api.unfoldingword.org/obs/jpg/1/en/360px/obs-en-42-09.jpg}}

Katika siku arobaini zilizofuata, Yesu aliwatokea wanafunzi wake mara nyingi. Mara moja, hata alionekana na zaidi ya watu 500 kwa wakati mmoja! Alithibitisha kwa wanafunzi wake kwa njia nyingi kwamba alikuwa hai,  na akawafundisha kuhusu Ufalme wa Mungu. 


{{https://api.unfoldingword.org/obs/jpg/1/en/360px/obs-en-42-10.jpg}}


Yesu akawaambia wanafunzi wake, “Mimi nimepewa mamlaka yote mbinguni na duniani. Basi nendeni, mkawafanye makundi yote ya watu wanafunzi wangu, mkiwabatiza kwa jina la Baba, Mwana, na Roho Mtakatifu, na kuwafundisha kuyatii yote niliyowaamuru ninyi. Kumbuka, nami nitakuwa pamoja nanyi siku zote.” 


{{https://api.unfoldingword.org/obs/jpg/1/en/360px/obs-en-42-11.jpg}}

Siku arobaini baada ya Yesu kufufuka kutoka kwa wafu, akawaambia wanafunzi wake, “Kaeni huko Yerusalemu mpaka Baba yangu awape ninyi nguvu wakati Roho Mtakatifu atakapowashukieni ninyi.” Yesu alipaa mbinguni, na wingu likampokea kutoka machoni pao. Yesu akaketi upande wa kulia wa Mungu kutawala juu ya kila kitu. 

//Hadithi ya Biblia kutoka: Mathayo 28:16-20; Mark 16:12-20; Luke 24:13-53; John 20:19-23; Acts 1:1-11//


