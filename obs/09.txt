====== 9. Mungu Anamuita Musa ======

{{https://api.unfoldingword.org/obs/jpg/1/en/360px/obs-en-09-01.jpg?direct&}}

Baada ya Yosefu kufa, jamaa zake wote walikaa Misri. Wao na uzao wao walindelea kuishi huko kwa miaka mingi na wakawa na watoto wengi. Walikuwa wanaitwa wana wa Israeli.

{{https://api.unfoldingword.org/obs/jpg/1/en/360px/obs-en-09-02.jpg?direct&}}

Baada ya mamia ya miaka, idadi ya wana wa Israeli ikawa kubwa sana. Wamisri hakuwa wanamukumbuka Yosefu tena na kila kitu alikuwa amefanya ya kuwasaidia. Wakawaogopa wana wa Israeli maana walikuwa wengi sana. Kwa hivyo yule Farao aliyekuwa anatawala Misri wakati ule akafanya wana wa Israeli watumwa wa Wamisri.

{{https://api.unfoldingword.org/obs/jpg/1/en/360px/obs-en-09-03.jpg?direct&}}

Wamisri wakawalazimisha Waisraeli kujenga manyumba mengi na hata miji mizima. Ile kazi ngumu ikafanya maisha yao kuwa duni, lakini Mungu akawabariki, na wakawa na watoto wengi hata zaidi.

{{https://api.unfoldingword.org/obs/jpg/1/en/360px/obs-en-09-04.jpg?direct&}}

Farao akaona kuwa Waisraeli wanapata watoto wengi, kwa hivyo akaamurisha watu wake kuua watoto wote wa wavulana wa Kiisraeli kwa kuwarusha kwa mto wa Nile.

{{https://api.unfoldingword.org/obs/jpg/1/en/360px/obs-en-09-05.jpg?direct&}}

Mwanamke mmoja Muisraeli akazaa mtoto mvulana. Yeye na mume wake wakamficha yule mvulana kwa wakati ule wote wangeweza.

{{https://api.unfoldingword.org/obs/jpg/1/en/360px/obs-en-09-06.jpg?direct&}}

Wakati wazazi wa yule mvulana hawangemficha tena, walimuweka kwa kikapu kinachoelea juu ya maji miongoni mwa mianzi karibu na mto wa Nile ndiposa wamuokoe asiuawe. Dada yake mkubwa akachungulia kuona kile kitafanyika kwake.

{{https://api.unfoldingword.org/obs/jpg/1/en/360px/obs-en-09-07.jpg?direct&}}

Binti wa Farao akaona kile kikapu na akaangalia ndani, alipomwona mtoto, akamchukua kama mtoto wake. Akamuajiri mwanamke muisraeli kumutunza bila kujua yule mwanamke alikuwa mamake yule mtoto. Mtoto alipokua mkubwa kiasi kuwa hakuhitaji tena kunyonyeshwa na mama, akamurudisha kwa binti wa Farao, aliyemuita jina lake Musa.

{{https://api.unfoldingword.org/obs/jpg/1/en/360px/obs-en-09-08.jpg?direct&}}

Siku moja, wakati Musa alikuwa mtu mzima, akaona Mumisri akimchapa mtumwa Muisraeli. Musa akajaribu kumuokoa Muisraeli mwenzake.

{{https://api.unfoldingword.org/obs/jpg/1/en/360px/obs-en-09-09.jpg?direct&}}

Wakati Musa alifikiri hakuna mtu angeona, alimuua yule Mumisri na akazika mwili wake. Lakini mtu fulani akaona alichokifanya Musa.

{{https://api.unfoldingword.org/obs/jpg/1/en/360px/obs-en-09-10.jpg?direct&}}

Wakati Farao alisikia kile alichokifanya Musa, alijaribu kumuua. Musa akikimbia kutoka Misri akaenda jangwani mahali atakuwa salama kutoka kwa askari wa Farao.

{{https://api.unfoldingword.org/obs/jpg/1/en/360px/obs-en-09-11.jpg?direct&}}

Musa akafanyika mchungaji pale jangwani mbali na Misri. Akamuoa mwanamke kutoka mahali pale na akapata wana wawili.

{{https://api.unfoldingword.org/obs/jpg/1/en/360px/obs-en-09-12.jpg?direct&}}

Siku moja Musa alikuwa anatunza kondoo wake, akaona kichaka abacho kinawaka moto. Lakini kile kichaka hakikuwa kinachomeka. Musa akaenda kuikaribia ile kichaka diposa akaione vizuri. Alipokaribia kile kichaka kilichowaka moto, sauti ya Mungu ikasema, "Musa, vua viatu vyako. Unasimama pahali patakatifu."

{{https://api.unfoldingword.org/obs/jpg/1/en/360px/obs-en-09-13.jpg?direct&}}

Mungu akasema, "Nimeona kuteseka kwa watu wangu. Nitakutuma kwa Farao ili ukawatoe wana wa Israeli kutoka kwa utumwa wao Misri. Nitawapa nchi ya Kanani, nchi nilioahidi kwa Ibrahimu, Isaka na Yakobo."

{{https://api.unfoldingword.org/obs/jpg/1/en/360px/obs-en-09-14.jpg?direct&}}

Musa akauliza, "Na kama watu watataka kujua ni nani amenituma, nitasema nini?" Mungu akasema, "MIMI NDIYE ALIYE. Waambie, 'ALIYE amenituma kwenu.' Pia waambie, 'Mimi ni Yehova, Mungu wa babu zenu Ibrahimu, Isaka na Yakobo.' Hili ndilo jina langu milele."

{{https://api.unfoldingword.org/obs/jpg/1/en/360px/obs-en-09-15.jpg?direct&}}

Musa aliogopa na hakutaka kwenda kwa Farao kwa sababu alifikiria hangeweza kuongea vizuri, kwa hivyo Mungu alituma Haruni, ndugu yake Musa, diposa amusaidie. Mungu alimuonya Musa na Haruni kuwa Farao atakuwa mkaidi.

//Hadithi Kutoka kwa Biblia Takatifu: Mwanzo 1-4//
