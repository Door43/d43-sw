====== 16. Wakombozi ======

{{https://api.unfoldingword.org/obs/jpg/1/en/360px/obs-en-16-01.jpg?direct&}}

Baada ya Yoshua kufa, Waisraeli walikataa kutii Mungu na hawakuwafukuza Wakanani hao wengine wala kutii sheria za Mungu. Waisraeli wakaanza kuabudu miungu ya Wakanani badala ya Yehova, Mungu wa kweli. Waisraeli hawakuwa na mfalme, na yeyote yule alifanya kile walichokifikiria kuwa sawa kwao.

{{https://api.unfoldingword.org/obs/jpg/1/en/360px/obs-en-16-02.jpg?direct&}}

Kwa sababu Waisraeli waliendelea kutotii Mungu, aliwaadhibu kwa kuruhusu maadui wao kuwashinda. Hawa maadui waliimba vitu kutoka kwa Waisraeli, wakaharibu mali yao, na kuua wengi wao. Baada ya miaka mingi ya kutotii Mungu na kuonewa na adui zao, Waisraeli walitubu na kuuliza Mungu awaokoe.

{{https://api.unfoldingword.org/obs/jpg/1/en/360px/obs-en-16-03.jpg?direct&}}

Kisha Mungu aliwapa mkombozi aliyewaokoa kutoka kwa adui zao na akaleta amani kwa nchi. Lakini watu wakasahau kuhusu Mungu na wakaanza kuabudu sanamu tena. Kwa hivyo Mungu akaruhusu Wamidiani, kikundi cha watu adui waliokua karibu nao, kuwashinda.

{{https://api.unfoldingword.org/obs/jpg/1/en/360px/obs-en-16-04.jpg?direct&}}

Wamidiani walichukua mazao yote ya Waisraeli kwa miaka saba. Waisraeli waliojawa na hofu hadi wakajificha kwenye mapango ili Wamidiani wasiwapate. Hatimaye wakamlilia Mungu ili awaokoe.

{{https://api.unfoldingword.org/obs/jpg/1/en/360px/obs-en-16-05.jpg?direct&}}

Siku moja, mwanaume wa Israeli anayeitwa Gideoni alikuwa anapuria ngano kisiri ili Wamidiani wasiibe. Malaika wa Yehova akaja kwa Gideoni na kusema, “Mungu yuko pamoja na wewe, mpiganaji hodari. Enda ukaokoe Israeli kutoka kwa Wamidiani.”

{{https://api.unfoldingword.org/obs/jpg/1/en/360px/obs-en-16-06.jpg?direct&}}

Babake Gideoni alikuwa na madhabahu yaliokuwa yametengwa kwa ajili ya sanamu. Mungu akamuambia ayabomoe hayo madhabahu. Lakini Gideoni aliwaogopa watu, kwa hivyo akasubiri mpaka wakati wa usiku. Kisha akayabomoa na kuyaharibu kwa vipande vipande. Akamjengea Mungu madhabahu mapya karibu na pale madhabahu ya sanamu yalipokuwa na akamtolea Mungu dhabihu juu yake.

{{https://api.unfoldingword.org/obs/jpg/1/en/360px/obs-en-16-07.jpg?direct&}}

Asubuhi iliyofuata watu waliona kuwa mtu fulani amebomoa na kuharibu madhabahu, na walikasirika sana. Walienda kwa nyumba ya Gideoni ili wamuue, lakini babake Gideoni akasema, “Kwa nini unajaribu kusaidia Mungu wako? Kama yeye ni mungu, wacha ajilinde!” Kwa sababu alisema hivyo, watu hawakumuua Gideoni.

{{https://api.unfoldingword.org/obs/jpg/1/en/360px/obs-en-16-08.jpg?direct&}}

Kisha Wamidiani wakaja tena kuwaimbia Waisraeli. Walikuwa wengi kiasi ya kuwa wangehesabiwa. Gideoni akawaita Waisreali pamoja ili wapigane na wao. Gideoni akumuuliza Mungu ishara mbili ili awe na uhakika kuwa Mungu angemutumia kuokoa Israeli.

{{https://api.unfoldingword.org/obs/jpg/1/en/360px/obs-en-16-09.jpg?direct&}}

Kwa ajiri ya ishara ya kwanza, Gideoni akaweka ngozi ya kondoo kwa ardhi na akauliza Mungu afanye umande wa asubuhi uanguke kwa ngozi mbila kuguza ardhi. Mungu akafanya hivyo. Usiku uliyofuata, akauliza kuwa ardhi itakuwa na maji lakini ngozi ya kondoo itakuwa imekauka. Mungu akafanya hivyo pia. Hizi ishara mbili zilimfanya ashawishike Gideoni kuwa Mungu atamutumia kuokoa Israeli kutoka kwa Wamidiani.

{{https://api.unfoldingword.org/obs/jpg/1/en/360px/obs-en-16-10.jpg?direct&}}

Askari Waisraeli 32,000 walikuja kwa Gideoni, lakini Mungu akamwambia hawa ni wengi sana. Kwa hivyo Gideoni akarudisha nyumbani 22,000 waliokuwa na uoga kupigana. Mungu akamwambia Gideoni kuwa bado alikuwa na wanaume wengi sana. Kwa hivyo Gideoni akarudisha wote nyumbani isipokuwa askari 300.

{{https://api.unfoldingword.org/obs/jpg/1/en/360px/obs-en-16-11.jpg?direct&}}

Usiku huo Mungu akamwambia Gideoni, “Enda chini kwa kambi ya Wamidiani na ukisikia kile wanasema, hautaogopa tena.” Kwa hivyo usiku huo, Gideoni akaeda chini kwa kambi na akasikia askari Mumidiani akiambia rafiki yake kuhusu kitu aliota. Rafiki wa yule mwanamme akasema, “Hii ndoto inamaanisha kuwa jeshi la Gideoni litashinda jeshi la Midiani!” Wakati Gideoni alisikia haya, akamuabudu Mungu.

{{https://api.unfoldingword.org/obs/jpg/1/en/360px/obs-en-16-12.jpg?direct&}}

Kisha Gideoni akarudi kwa askari wake na akampa kila mmoja wao baragumu, nyungu ya udongo, na mwenge. Wakazingira kambi mahali askari Wamidiani walikuwa wanalala. Askari 300 wa Gideoni walikuwa na mwenge katika nyungu na kwa hivyo Wamidiani hawangeona mwangaza wa zile mwenge.

{{https://api.unfoldingword.org/obs/jpg/1/en/360px/obs-en-16-13.jpg?direct&}}

Kisha, askari wote wa Gideoni wakavunja nyungu zao wakati mmoja, kwa ghafla moto wa zile mwenge ukaonekana. Wakapiga baragumu zao na kupiga kelele, “Upanga wa Yehova na wa Gideoni!”

{{https://api.unfoldingword.org/obs/jpg/1/en/360px/obs-en-16-14.jpg?direct&}}

Mungu aliwafanya Wamidiani kuchanganyikiwa, kuwa walianza kuvamiana na kuuana wenyewe kwa wenyewe. Mara moja, Waisraeli wengine waliitwa kutoka kwa manyumba yao waje wasaidie kukimbiza Wamidiani. Waliuwa wengi wao na kuwafukuza wale wengine kutoka kwa nchi ya Waisraeli. Wamidiani 120,000 walikufa siku hiyo. Mungu akawa ameokoa Israel.

{{https://api.unfoldingword.org/obs/jpg/1/en/360px/obs-en-16-15.jpg?direct&}}

Watu walitaka kumfanya Gideoni kuwa mfalme wao. Gideoni hakuwaruhusu kufanya hivyo, lakini aliwauliza baadhi ya pete za dhahabu ambazo kila mmoja wao alikuwa amechukua kutoka kwa Wamidiani. Watu walimpa Gideoni dhahabu nyingi mno.

{{https://api.unfoldingword.org/obs/jpg/1/en/360px/obs-en-16-16.jpg?direct&}}

Kisha Gideoni akatumia ile dhahabu kutengeneza vazi spesheli kama lile kuhani mkuu alikuwa anavaa. Lakini watu wakaanza kuiabudu kana kwamba ni sanamu. Kwa hivyo Mungu aliadhibu Israeli tena kwa sababu waliabudu sanamu. Mungu aliruhusu adui zao kuwashinda. Hatimaye waliuliza Mungu awasaidie tena, na Mungu akatuma mkombozi mwingine.

{{https://api.unfoldingword.org/obs/jpg/1/en/360px/obs-en-16-17.jpg?direct&}}

Mfumo huu ulijirudia mara nyingi: Waisraeli wangetenda dhambi, Mungu anawaadhibu, wangetubu na Mungu anatuma mkombozi wa kuwaokoa. Kwa miaka mingi, Mungu alituma wakombozi wengi ambao waliokoa Israeli kutoka kwa adui zao.

{{https://api.unfoldingword.org/obs/jpg/1/en/360px/obs-en-16-18.jpg?direct&}}

Hatimaye, watu waliuliza Mungu mfalme kama vile mataifa mengine walivyokuwa nao. Walitaka mfalme ambaye ni mrefu na ana nguvu, ambaye angewaongoza katika vita. Mungu hakupendezwa na hili ombi, lakini aliwapa mfalme kama walivyoomba.

//Hadithi Kutoka kwa Biblia Takatifu: Waamuzi 1-3; 6-8//
