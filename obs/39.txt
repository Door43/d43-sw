====== 39. Yesu Je Kuweka kwenye kesi ======

{{https://api.unfoldingword.org/obs/jpg/1/en/360px/obs-en-39-01.jpg}}

Ilikuwa sasa katikati ya usiku.  Askari walimpeleka Yesu nyumbani kwa kuhani mkuu ili kuhani mkuu aweze kumhoji.​ Petro alifuata nyuma yao. Wakati Yesu alipelekwa kwa nyumba, Petro alikaa hapo nje akiota moto.​ .


{{https://api.unfoldingword.org/obs/jpg/1/en/360px/obs-en-39-02.jpg}}


Ndani ya nyumba, viongozi wa Wayahudi wakaweka Yesu katika kesi. Wakaleta mashahidi wengi wa uongo ambao walinena uongo juu yake. Hata hivyo, taarifa zao hazikukubaliana ya moja na mwingine, kwa hivyo viongozi wa Wayahudi hawakuweza kuthibitisha kuwa alikuwa na hatia ya kitu chochote. Yesu hakusema chochote. 


{{https://api.unfoldingword.org/obs/jpg/1/en/360px/obs-en-39-03.jpg}}

Hatimaye, kuhani mkuu akamtazama Yesu moja kwa moja na kusema, “Twambie, wewe ndiye Masihi, Mwana wa Mungu aliye hai?” 


{{https://api.unfoldingword.org/obs/jpg/1/en/360px/obs-en-39-04.jpg}}

Yesu akasema, “Mimi ndiye, na utaniona mimi nimeketi na Mungu na ninakuja kutoka mbinguni.” Kuhani Mkuu akararua nguo zake kwa hasira na kupasa sauti viongozi wengine wa kidini, “Hatuna haja tena ya mashahidi!  Mumesikia akisema eti yeye ni Mwana wa Mungu. Uamuzi wenu ni gani?”

{{https://api.unfoldingword.org/obs/jpg/1/en/360px/obs-en-39-05.jpg}}


Viongozi wa Wayahudi wote wakamjibu kuhani mkuu, ” Anastahili kufa!” Kisha wakamfunika Yesu macho, wakamtemea mate, wakamtwanga, na kumdhihaki.​ 


{{https://api.unfoldingword.org/obs/jpg/1/en/360px/obs-en-39-06.jpg}}

Petero alikuwa anasubiri nje ya nyumba, mtumishi wa kike akamwona, na akamwambia, “Hata wewe ulikuwa pamoja na Yesu!” Petero akakataa hayo. Baadaye, msichana mwingine alisema kitu kimoja, na Petero akakana tena. Hatimaye, watu walisema, “Tunajua kwamba wewe ulikuwa pamoja na Yesu kwa sababu nyinyi nyote mnatoka Galilaya.” 

{{https://api.unfoldingword.org/obs/jpg/1/en/360px/obs-en-39-07.jpg}}


Kisha Petro aliapa akisema, “Mungu anilaani mimi kama ninajua mtu huyu!” Mara jogoo akawika, na Yesu akageuka na kumtazama Petro. 

{{https://api.unfoldingword.org/obs/jpg/1/en/360px/obs-en-39-08.jpg}}


Petro alienda mbali na akalia kwa uchungu. Wakati huo huo, Yuda, msaliti, aliona kwamba viongozi wa Wayahudi wamemuhukumu Yesu kufa. Yuda akiwa amejawa na huzuni, akaondoka na akajiuua. 


{{https://api.unfoldingword.org/obs/jpg/1/en/360px/obs-en-39-09.jpg}}

Mapema asubuhi iliyofuata, viongozi wa Wayahudi wakaleta Yesu  kwa Pilato, gavana wa Kirumi. Walitumaini Pilato ataamua kuwa Yesu yuko na hatia na kutoa hukumu yake ili auawe. Pilato akamwuliza Yesu, “Je, wewe ni mfalme wa Wayahudi?” 

{{https://api.unfoldingword.org/obs/jpg/1/en/360px/obs-en-39-10.jpg}}

Yesu akajibu, “Wewe umesema, lakini ufalme wangu si utawala wa kidunia. Kama ingekuwa, watumishi wangu wangenipigania. Nimekuja hapa duniani kusema ukweli kuhusu Mungu. Kila mtu ambaye anapenda kweli ananisikiliza mimi. “Pilato akasema,“Kweli ni nini?” 

{{https://api.unfoldingword.org/obs/jpg/1/en/360px/obs-en-39-11.jpg}}

Baada ya kuongea na Yesu, Pilato alienda nje kwa umati na kusema, “Sioni kosa lolote kwa mtu huyu.” Lakini viongozi wa Wayahudi na umati wa watu wakasema kwa sauti: “Msulubishe! “Pilato akajibu, “Yeye hana hatia.” Lakini waliinua sauti zao hata zaidi. Hivyo Pilato akasema kwa mara ya tatu, “Yeye hana hatia! ” 

{{https://api.unfoldingword.org/obs/jpg/1/en/360px/obs-en-39-12.jpg}}



Pilato akawa na hofu kuwa umati itaanza kutoa ghasia, hivyo alikubali  kuwa askari wake wasulubishe Yesu. Askari wa Kirumi  wakachapa Yesu na kuweka vazi la kifalme na taji iliyotengenezwa na miiba  kwake. Kisha walimdhihaki kwa kusema, “Angalia, Mfalme wa Wayahudi!” 

//Hadithi ya Biblia kutoka: Mathayo 26:57-27:26; Mark 14:53-15:15; Luke 22:54-23:25; John 18:12-19:16// 
