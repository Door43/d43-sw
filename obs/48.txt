====== 48. Yesu Ni Masihi Aliyeahidiwa ======

{{https://api.unfoldingword.org/obs/jpg/1/en/360px/obs-en-48-01.jpg}}

Wakati Mungu aliumba Ulimwengu, kila kitu kilikuwa kikamilifu. Hakukuwa na dhambi. Adamu  na Hawa  walipendana mmoja na mwingine, na walimpenda Mungu. Hakukuwa na magonjwa au kifo. Hii ndio njia ambayo Mungu alitaka ulimwengu uwe. 

{{https://api.unfoldingword.org/obs/jpg/1/en/360px/obs-en-48-02.jpg}}


Shetani  aliongea kupitia kwa nyoka katika bustani ndiposa aweze kumdanganya Hawa. Halafu yeye na Adamu wakatenda dhambi dhidi ya Mungu. Kwa sababu walitenda dhambi, kila mtu ulimwenguni hupata magonjwa na kila mtu hufariki. 


{{https://api.unfoldingword.org/obs/jpg/1/en/360px/obs-en-48-03.jpg}}

Kwa sababu Adamu  na Hawa walitenda dhambi, kitu hata mbaya zaidi kilitendeka. Walifanyika maadui wa Mungu. Matokeo yake, kila mtu tangu wakati huo amezaliwa akiwa na asili ya dhambi na pia ni adui wa Mungu. Uhusiano kati ya Mungu na watu ulivunjwa na dhambi. Lakini Mungu alikuwa na mpango wa kurejesha ule uhusiano. 


{{https://api.unfoldingword.org/obs/jpg/1/en/360px/obs-en-48-04.jpg}}

Mungu aliahidi ya kwamba mmoja wa kizazi cha Hawa alikuwa aponde Kichwa cha Shetani, na Shetani alikuwa aumize kisigino chake. Hii ilimaanisha ya kwamba Shetani angemuua Masihi, lakini Mungu angemfufua tena, na halafu Masihi ataangamiza nguvu za Shetani milele. Miaka mingi baadaye, Mungu alifunua kuwa Yesu  ndiye Masihi. 

{{https://api.unfoldingword.org/obs/jpg/1/en/360px/obs-en-48-05.jpg}}


Wakati Mungu  aliharibu dunia yote kwa mafuriko, alitoa mashua ya kuokoa  watu waliomuamini. Hali kadhalika, kila mtu anastahiri aangamizwe kwa sababu ya dhambi zao, lakini Mungu alimtoa Yesu  kuokoa kila mtu amwaminie. 


{{https://api.unfoldingword.org/obs/jpg/1/en/360px/obs-en-48-06.jpg}}

Kwa mamia ya miaka, makuhani  waliendelea kutoa dhabihu  kwa Mungu  kwa ajili ya watu kuonyesha adhabu waliyoistahili kwa ajili ya dhambi  zao. Lakini dhabihu hizo hazingeweza kuondoa dhambi zao. Yesu  ndiye Kuhani Mkuu Mkubwa. Tofauti na makuhani wengine, alijitoa mwenyewe kama dhabihu ya pekee ambayo ingetoa dhambi ya watu wote ulimwenguni. Yesu alikuwa kuhani mkuu mkamilifu kwa sababu alichukua adhabu  ya kila dhambi ambayo kila mtu amewahi tenda. 

{{https://api.unfoldingword.org/obs/jpg/1/en/360px/obs-en-48-07.jpg}}

Mungu  alimwambia Ibrahimu, “Makundi yote ya watu wa dunia watabarikiwa  kupitia kwako.” Yesu  alikuwa wa ukoo  wa Ibrahimu. Makundi yote ya watu wanabarikiwa kupitia kwake, kwa sababu kila mtu anayemwamini  Yesu anaokolewa  kutoka kwa dhambi, na hufanyika wa ukoo wa Ibrahimu kiroho. 


{{https://api.unfoldingword.org/obs/jpg/1/en/360px/obs-en-48-08.jpg}}

Wakati Mungu  alimwambia Ibrahimu  amtoe mwanawe, Isaka, kama dhabihu, Mungu alitoa mwana kondoo kwa ajili ya dhabihu badala ya mwanawe, Isaka. Sisi zote tunastahili kufa  kwa ajili ya dhambi  zetu! Lakini Mungu alimtoa Yesu, Mwana Kondoo wa Mungu kama dhabihu afe mahali petu. 


{{https://api.unfoldingword.org/obs/jpg/1/en/360px/obs-en-48-09.jpg}}

Wakati Mungu alituma pigo la mwisho juu ya Misri, aliambia kila familia ya Israeli, ichinje kondo mkamilifu na kueneza damu yake juu na pande za fremu za milango. Wakati Mungu aliona damu hiyo, alipita nyumba zao na hakuua wana wao wazaliwa wa kwanza. Tukio hili linaitwa Pasaka. 


{{https://api.unfoldingword.org/obs/jpg/1/en/360px/obs-en-48-10.jpg}}


Yesu  ndiye Mwana kondoo wetu wa Pasaka. Alikuwa mkamilifu na asiye na dhambi na aliuwawa wakati wa sherehe ya Pasaka. Wakati mtu yeyote anamwamini Yesu, damu ya Yesu hulipia dhambi  ya mtu yule na adhabu ya Mungu humpita yule mtu. 

{{https://api.unfoldingword.org/obs/jpg/1/en/360px/obs-en-48-11.jpg}}

Mungu  alifanya agano  na Waisraeli, ambao walikuwa watu wake wateule. Lakini sasa Mungu amefanya Agano Jipya ambalo linapatikana na kila mtu. Kwa sababu ya hili Agano Jipya, mtu yeyote kutoka kwa kila kikundi cha watu anaweza kuwa sehemu ya watu wa Mungu kwa kumwamini  Yesu. 


{{https://api.unfoldingword.org/obs/jpg/1/en/360px/obs-en-48-12.jpg}}


Musa  alikuwa nabii mkuu aliyetangaza neno la Mungu. Lakini Yesu  ndiye nabii mkuu zaidi ya wengine wote. Yeye ni Mungu, kwa hivyo kila kitu alichokifanya na kusema ilikuwa ni matendo na maneno ya Mungu. Hio ndio Sababu Yesu anaitwa Neno la Mungu. 

{{https://api.unfoldingword.org/obs/jpg/1/en/360px/obs-en-48-13.jpg}}

Mungu alimwahidi Mfalme Daudi ya kwamba mmoja wa ukoo  wake angetawala kama mfalme  juu ya watu wa Mungu milele. Kwa sababu Yesu  ni Mwana wa Mungu na Masihi, ni huyo spesheli wa ukoo wa Daudi ambaye atatawala milele. 


{{https://api.unfoldingword.org/obs/jpg/1/en/360px/obs-en-48-14.jpg}}

Daudi alikuwa mfalme  wa Israeli, lakini Yesu  ndiye Mfalme wa ulimwengu mzima! Atakuja tena na atawale ufalme  wake kwa haki  na amani, milele. 

//Hadithi ya Biblia kutoka: Mwanzo 1-3, 6, 14, 22; Exodus 12, 20; 2 Samuel 7; Hebrew 3:1-6, 4:14-5:10, 7:1-8:13, 9:11-10:18; Ufunuo 21//


