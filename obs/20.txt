====== 20. Exile na kurudi ======

{{https://api.unfoldingword.org/obs/jpg/1/en/360px/obs-en-20-01.jpg}}

Ufalme wa Israeli  na ufalme wa Yuda wote walitenda dhambi kwa Mungu. Walivunja agano  ambalo Mungu alifanya na wao pale Mlima wa Sinai. Mungu alituma manabii  wake wawaonye ili watubu na kumuabudu tena, lakini walikataa kutii. 

{{https://api.unfoldingword.org/obs/jpg/1/en/360px/obs-en-20-02.jpg}}

Kwa hivyo Mungu aliadhibu falme zote mbili kwa kuruhusu maadui wao kuwaangamiza. Ufalme wa Ashuru, uliyokuwa mwenye nguvu na umejaa ukatili, ukaangamiza ufalme wa Israeli. Waashuri wakaua watu wengi katika ufalme wa Israeli, wakabeba kila kitu cha dhamana, na wakachoma sehemu kubwa ya nchi yao. 

{{https://api.unfoldingword.org/obs/jpg/1/en/360px/obs-en-20-03.jpg}}


Waashuru walikusanya viongozi wote, matajiri na watu wenye ujuzi wakawapeleka Ashuru. Ni Waisraeli  waliyo maskini kupindukia ambao hawakuwa wameuawa waliobaki katika ufalme wa Israeli. 

{{https://api.unfoldingword.org/obs/jpg/1/en/360px/obs-en-20-04.jpg}}

Kisha Waashuru wakaleta wageni kuishi katika ile nchi mahali ufalme wa Israeli  ulikuwa. Wageni walijenga upya zile miji ambazo zilikuwa zimeharibiwa na wakaoa Waisraeli  walioachwa huko. Uzao wa Waisraeli walioolewa na wageni waliitwa Wasamaria

{{https://api.unfoldingword.org/obs/jpg/1/en/360px/obs-en-20-05.jpg}}

Watu katika ufalme wa Yuda waliona vile Mungu alivyowaadhibu watu wa ufalme wa Israeli kwa sababu hawakumuamini na kumtii. Lakini bado waliendelea kuabudu sanamu, pamoja na miungu  ya Wakanani. Mungu alituma manabii ili wawaonye, lakini walikataa kusikiliza. 

{{https://api.unfoldingword.org/obs/jpg/1/en/360px/obs-en-20-06.jpg}}

Kama miaka 100 baada ya Ashuru kuangamiza ufalme wa Israeli, Mungu alituma Nebukadreza, mfalme wa Babeli, kuvamia ufalme wa Yuda. Babeli ilikuwa Dola yenye nguvu. Mfalme wa Yuda akakubali kuwa mtumishi wa Nebukadreza na kumlipa kiasi kubwa ya pesa kila mwaka. 


{{https://api.unfoldingword.org/obs/jpg/1/en/360px/obs-en-20-07.jpg}}

Lakini baada ya miaka michache, mfalme wa Yuda aliasi Babeli. Kwa hivyo, Wababeli walirudi na kuvamia ufalme wa Yuda. Waliteka mji wa Yerusalemu, wakaharibu Hekalu, na kubeba hazina zote za mji na Hekalu. 

{{https://api.unfoldingword.org/obs/jpg/1/en/360px/obs-en-20-08.jpg}}

Ili kumuadhibu mfalme wa Yuda kwa sababu ya kuasi, askari wa Nebukadreza waliuwa wana wa mfalme mbele yake na wakamfanya kipofu. Baada ya hiyo, walimpeleka mfalme akafe gerezani Babeli. 

{{https://api.unfoldingword.org/obs/jpg/1/en/360px/obs-en-20-09.jpg}}

Nebukadreza na jeshi lake walichukua karibu watu wote wa ufalme wa Yuda kule Babeli, wakiacha tu wale walio maskini kupindukia  ili wapande mashamba. Kipindi hiki cha wakati watu wa Mungu walipolazimishwa kutoka Nchi ya Ahadi inaitawa Uhamisho. 



{{https://api.unfoldingword.org/obs/jpg/1/en/360px/obs-en-20-10.jpg}}

Hata ingawa Mungu aliadhibu watu wake kwa sababu ya dhambi zao na kuwapeleka uhamishoni, hakuwasahau wao au ahadi zake. Mungu aliendelea kuwaangalia watu wake na kunena nao kupitia kwa manabii wake. Aliahidi kuwa, baada ya miaka sabini, watarudi kwa Nchi ya Ahadi

{{https://api.unfoldingword.org/obs/jpg/1/en/360px/obs-en-20-11.jpg}}

Kama miaka sabini baadaye, Koreshi, mfalme wa Uajemi, alishinda Babeli, kwa hivyo Dola la Uajemi likachukua mahahi pa Dola la Babeli. Waisraeli sasa walikuwa wanaitwa Wayahudi  na wengi wao walikuwa wameishi maisha yao yote Babeli. Ni Wachache waliokuwa na miaka mingi na ambao wangeweza kukumbuka nchi ya Yuda. 

{{https://api.unfoldingword.org/obs/jpg/1/en/360px/obs-en-20-12.jpg}}

Dola la Uajemi lilikuwa na nguvu lakini pia na huruma na watu walioshinda. Muda mfupi baada ya Koreshi kuwa mfalme wa Uajemi, alitoa amri kuwa kila Myahudi  anayetaka kurudi Yuda anaweza kutoka Uajemi na kurudi Yuda. Hata aliwapa pesa ya kujenga upya Hekalu! Kwa hivyo, baada ya miaka sabini uhamishoni, kikundi kidogo cha Wayahudi kilirudi mji wa Yerusalemu kule Yuda.


{{https://api.unfoldingword.org/obs/jpg/1/en/360px/obs-en-20-13.jpg}}

Wakati watu walifika Yerusalemu, walijenga tena Hekalu na ukuta uliyo zingira mji. Ingawa bado walikuwa wanatawaliwa na watu wengine, waliishi tena katika Nchi ya Ahadi na kuabudu katika Hekalu. 

//Hadithi Kutoka kwa Biblia Takatifu: 2 Wafalme 17; 24-25; 2 Mambo 36; Ezra 1-10; Nehemia 1-13//


