====== 2. Dhambi Ikaingia Duniani ======

{{https://api.unfoldingword.org/obs/jpg/1/en/360px/obs-en-02-01.jpg?direct&}}

Adamu na mke wake walifurahia sana kuishi katika bustani nzuri aliyowatengenezea Mungu. Hakuna kati yao aliyevaa nguo ila hili halikuwafanya waone haya, maana hakukuwa na dhambi ulimwenguni. Mara nyingi walitembea kwa lile bustani na kuongea na Mungu.

{{https://api.unfoldingword.org/obs/jpg/1/en/360px/obs-en-02-02.jpg?direct&}}

Lakini kulikuwa na nyoka mwenye hila katika bustani. Akamuuliza mwanamke, "Kweli Mungu aliwaambia msikule tunda kutoka kwa mti wowote pale bustani? "

{{https://api.unfoldingword.org/obs/jpg/1/en/360px/obs-en-02-03.jpg?direct&}}

Mwanamke akajibu, "Mungu alituambia tunaweza kula tunda la mti wowote ila tu mti wa ujuzi wa mema na mabaya. Mungu alituambia, 'ukikula tunda hilo ama uliguse, utakufa.'"

{{https://api.unfoldingword.org/obs/jpg/1/en/360px/obs-en-02-04.jpg?direct&}}

Nyoka akamjibu mwanamke, "Hiyo si kweli! Hautakufa. Mungu anajua ukilikula tu, utakuwa kama Mungu na utaweza kuelewa mema na maovu kama yeye."

{{https://api.unfoldingword.org/obs/jpg/1/en/360px/obs-en-02-05.jpg?direct&}}

Mwanamke akaona lile tunda ni nzuri na lina ladha. Na pia alitaka kuwa na hekima, kwa hivyo akachukua sehemu ya hilo tunda na akala. Pia akampa mmewe zingine, aliyekuwa pamoja naye, naye pia akala.

{{https://api.unfoldingword.org/obs/jpg/1/en/360px/obs-en-02-06.jpg?direct&}}

Ghafla macho yao yakafunguliwa , na wakatambua kwamba walikua uchi na wakajaribu kuufunika uchi wao kwa kujishonea mavazi wakitumia majani.

{{https://api.unfoldingword.org/obs/jpg/1/en/360px/obs-en-02-07.jpg?direct&}}

Basi mume na mke wake wakasikia sauti ya Mungu akitembea kupitia bustani. Wote wawili wakajificha kutoka kwa Mungu. Basi Mungu akamuita mwanaume, "uko wapi?" Adamu akajibu, "nilikusikia ukitembea bustani na nikaogopa, sababu nilikua uchi. Kwa hivyo nikajificha."

{{https://api.unfoldingword.org/obs/jpg/1/en/360px/obs-en-02-08.jpg?direct&}}

Kisha Mungu akaulizza ' Ni nani alikuambua uko uchi?" Je ulikula lile tunda nililokuambia usilile? Mwanaume akajibu, " ulinipatia huyu mwanamke, na akanipatia tunda " kisha Mungu akamuuliza mwanamke, " je umefanya nini ? Mwanamke akajibu, " nyoka alinidanganya."

{{https://api.unfoldingword.org/obs/jpg/1/en/360px/obs-en-02-09.jpg?direct&}}

Mungu akamwambia nyoka, "Umelaaniwa! Utakuwa ukitambaa na tumbo yako na kula uchafu. Wewe na mwanamke mtachukiana, na watoto wako na wake pia watachukiana. Kizazi cha mwanamke itakuponda kichwa na utamjeruhi kisigino."

{{https://api.unfoldingword.org/obs/jpg/1/en/360px/obs-en-02-10.jpg?direct&}}

Kisha Mungu akamuambia mwanamke, "Nitafanya kujifungua mtoto iwe na uchungu sana kwako. Utamtamani mumeo, naye atatawala juu yako."

{{https://api.unfoldingword.org/obs/jpg/1/en/360px/obs-en-02-11.jpg?direct&}}

Mungu akasema kwa mwanamme, "Ulimsikiliza mke wako na ukaniasi. Sasa ardhi imelaaniwa, na utahitaji kufanya kazi kwa bidii kukuza chakula. Halafu utakufa, na mwili wako utarudi mavumbini." Mwanamme akamuita mke wake Hawa, inayomaanisha "mtia-uzima," kwa sababu atakuwa mama wa watu wote. Na Mungu akawavarisha Adamu na Hawa ngozi za wanyama.

{{https://api.unfoldingword.org/obs/jpg/1/en/360px/obs-en-02-12.jpg?direct&}}

Halafu Mungu akasema, "Sasa kuona wanadamu wamekuwa kama sisi wakajua mema na mabaya, hawapaswhi kuruhusiwa kukula tunda la mti wa uzima na kuishi milele." Kwa hivyo Mungu akamtuma Adamu na Hawa mbali na ile bustani nzuri. Mungu akaweka malaika wakubwa na wenye nguvu kwa lango la bustani kuzuilia mtu yeyote asikule tunda la mti wa uzima.

//Hadithi ya kutoka kwa Biblia Takatifu: Mwanzo 3. //
