====== 17. Agano la Mungu na Daudi ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

Sauli ndiye alikuwa mfalme wa kwanza wa Israeli. Alikuwa mrefu na mwenye maumbile mazuri, kama walivyotaka watu. Sauli alikuwa mfalme mzuri katika miaka yake ya kwanza ya kutawala Israeli. Lakini alifanyika mtu mbaya ambaye hakutii Mungu, kwa hivyo Mungu akachagua mtu mwingine ambaye siku moja atakuwa mfalme mahali pake.

{{https://api.unfoldingword.org/obs/jpg/1/en/360px/obs-en-17-02.jpg?direct&}}

Mungu akamchagua Muisraeli kijana anayeitwa Daudi awe mfalme baada ya Sauli. Daudi alikuwa mchungaji kutoka mji wa Bethlehemu. Kwa nyakati tofauti alipokuwa anachunga kondoo za baba yake, Daudi alikuwa ameua wote wawili simba na dubu ambazo zilishambulia kondoo. Daudi alikuwa mnyenyekevu na mwenye haki aliyemtumainia na kumtii Mungu.

{{https://api.unfoldingword.org/obs/jpg/1/en/360px/obs-en-17-03.jpg?direct&}}

Daudi alifanyika askari na kiongozi mkubwa. Wakati Daudi alikuwa bado kijana, alipigana na jitu liitwalo Goliathi. Goliathi alikuwa askari aliyefunzwa, mwenye nguvu, na alikuwa na urefu wa kama mita tatu! Lakini Mungu alimsaidia Daudi kumuua Goliathi na kuokoa Israeli. Baada ya hiyo, Daudi alipata ushindi mara nyingi kinyume na maadui wa Israeli, na hivyo watu walimsifu.

{{https://api.unfoldingword.org/obs/jpg/1/en/360px/obs-en-17-04.jpg?direct&}}

Sauli akawa na wivu kwa sababu ya upendo wa watu kwa Daudi. Sauli alijaribu mara nyingi kumuua, kwa hivyo Daudi akajificha kutoka kwa Sauli. Siku moja, Sauli alikuwa anatafuta Daudi ili amuue. Sauli akaingia kwa lile pango Daudi alikuwa anajificha kutoka kwake, lakini Sauli hakumuona. Daudi sasa alikuwa karibu sana na Sauli na angemuua, lakini hakufanya hivyo. Badala ya hiyo Daudi alikata sehemu ya vazi la Sauli ili kuthibitisha kwa Sauli kuwa hangemuwa diposa afanyike mfalme.

{{https://api.unfoldingword.org/obs/jpg/1/en/360px/obs-en-17-05.jpg?direct&}}

Hatimaye, Sauli alikufa katika vita, na Daudi akafanyika mfalme wa Israeli. Alikuwa mfalme mzuri, na watu walimpenda. Mungu alimbariki Daudi na akamfanya afaulu. Daudi alipigana vita nyingi na Mungu alimsaidia kuwashinda maadui wa Israeli. Daudi alinyakua Yerusalemu na akaifanya Mji wake mkuu. Wakati wa utawala wa Daudi, Israeli ilipata nguvu na utajiri.

{{https://api.unfoldingword.org/obs/jpg/1/en/360px/obs-en-17-06.jpg?direct&}}

Daudi alitaka kujenga hekalu ambapo Waisraeli wote wangemwabudu Mungu na kumtolea dhabihu. Kwa miaka kama 400, watu walikuwa wanamuabudu Mungu na kumtolea dhabihu katika Hema ya Mkutano ambao Musa aliijenga.

{{https://api.unfoldingword.org/obs/jpg/1/en/360px/obs-en-17-07.jpg?direct&}}

Lakini Mungu alimtuma nabii Nathani kwa Daudi na ujumbe, “Kwa sababu wewe ni mtu wa vita, hautanijengea hekalu hii. Mwanao ataijenga. Lakini, nitakubariki sana. Mmoja wa uzao wako atatawala kama mfalme juu ya watu wangu milele!” Yule mzaliwa wa Daudi ambaye angetawala milele ni Masihi peke yake. Mashihi ni aliyeteuliwa na Mungu kuokoa watu wa ulimwengu kutoka kwa dhambi zao.

{{https://api.unfoldingword.org/obs/jpg/1/en/360px/obs-en-17-08.jpg?direct&}}

Wakati Daudi alisikia maneno haya, mara tu alimshukuru Mungu na kumsifu kwa sababu alikuwa amemuahidi Daudi heshima hii kubwa na baraka nyingi. Daudi hakujua wakati Mungu atafanya mambo haya. Lakini kama ilivyofanyika, ingebidi Waisraeli wangoje muda mrefu kabla ya Masihi kuja, karibu miaka 1,000.

{{https://api.unfoldingword.org/obs/jpg/1/en/360px/obs-en-17-09.jpg?direct&}}

Daudi alitawala na haki na uaminifu kwa miaka mingi, na Mungu akambariki. Hata hivyo, akielekea mwisho wa maisha yake alimtendea Mungu dhambi vibaya.

{{https://api.unfoldingword.org/obs/jpg/1/en/360px/obs-en-17-10.jpg?direct&}}

Siku moja, wakati askari wote wa Daudi walikuwa mbali na nyumbani kwao wakipigana vita, alitazama nje kutoka kwa ikulu na akaona mwanamke mrembo anaoga. Jina lake ni Bathseba.

{{https://api.unfoldingword.org/obs/jpg/1/en/360px/obs-en-17-11.jpg?direct&}}

Badala ya kuangalia upande mwingine, Daudi alituma mtu amlete kwake. Alilala na yeye na akamtuma arudi nyumbani. Muda mfupi baadaye Bathseba akatuma ujumbe kwa Daudi akisema kuwa yeye ni mjamzito.

{{https://api.unfoldingword.org/obs/jpg/1/en/360px/obs-en-17-12.jpg?direct&}}

Mume wake Bathseba, mwanamme aliyeitwa Uria, alikuwa mmoja wa askari bora wa Daudi. Daudi akamuita Uria kutoka kwa vita na akamwambia aende awe na mke wake. Lakini Uria akakataa kwenda nyumbani wakati askari wengine wote wako kwa vita. Kwa hivyo Daudi akatuma Uria arudi kwa vita na akamwambia jenerali amuweke mahali adui yuko na nguvu diposa akaweze kuuliwa.

{{https://api.unfoldingword.org/obs/jpg/1/en/360px/obs-en-17-13.jpg?direct&}}

Baada ya Uria kuuawa, Daudi alimuoa Bathseba. Baadaye, alizaa mtoto wa Daudi. Mungu alikasirika sana kwa sababu ya kile Daudi alifanya, kwa hivyo alituma nabii Nathani kumwambia Daudi vile dhambi yake ilivyokuwa mbaya. Daudi alitubu dhambi yake na Mungu alimusamehe. Kwa sehemu ya maisha yake iliyobaki, Daudi alimfuata Mungu na kumtii, hata wakati wa mambo magumu.

{{https://api.unfoldingword.org/obs/jpg/1/en/360px/obs-en-17-14.jpg?direct&}}

Lakini kama adhabu kwa dhambi ya Daudi, mtoto wake wakiume alikufa. Pia kulikuwa na mapigano katika nyumba ya Daudi kwa sehemu ya maisha yake iliyobaki na nguvu ya Daudi ilipungua sana. Ingawa Daudi hakuwa mwaminifu kwa Mungu, Mungu bado alikuwa muaminifu kwa ahadi zake. Baadaye, Daudi na Bathsheba wakapata mtoto mwingine, na wakamuita Suleimani.

//Hadithi kutoka kwa Biblia Takatifu: 1 Samueli 10; 15-19; 24; 31; 2 Samueli 5; 7; 11-12//
