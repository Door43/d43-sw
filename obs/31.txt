====== 31. Yesu Atembea Juu Ya Maji ======

{{https://api.unfoldingword.org/obs/jpg/1/en/360px/obs-en-31-01.jpg}}

Kisha Yesu akawaambia wanafunzi waingie kwa mashua na kusafiri hadi pande ile ingine ya bahari alipowaaga umati. Baada ya Yesu kuwaaga umati, alienda juu ya mlima kuomba. Yesu alikuwa pale peke yake, na aliomba mpaka kukawa usiku sana. 


{{https://api.unfoldingword.org/obs/jpg/1/en/360px/obs-en-31-02.jpg}}

Wakati huo huo, wanafunzi walikuwa wanaendesha mashua yao, lakini usiku wa manane walikuwa wamefika tu katikati ya bahari. Walikuwa na shinda kubwa  ya kuenda kwa sababu upepo ulikuwa unapepea vikali kinyume nao. 

{{https://api.unfoldingword.org/obs/jpg/1/en/360px/obs-en-31-03.jpg}}


Halafu Yesu akamaliza kuomba na akaenda kwa wanafunzi. Alitembea juu ya maji akivuka bahari akiendelea karibu na mashua yao! 

{{https://api.unfoldingword.org/obs/jpg/1/en/360px/obs-en-31-04.jpg}}

Wanafunzi  waliogopa sana walipomwona Yesu, kwa sababu walifikiri ni wanaona mzimu. Yesu alijua kwamba wameogopa, na kwa hivyo aliwaita na kusema, “Msiogope. Ni mimi!” 

{{https://api.unfoldingword.org/obs/jpg/1/en/360px/obs-en-31-05.jpg}}

Kisha Petero akamwambia Yesu, “Bwana, kama ni wewe, niamuru nije kwako juu ya maji.” Yesu akamwambia Petero, “Njoo!” 


{{https://api.unfoldingword.org/obs/jpg/1/en/360px/obs-en-31-06.jpg}}

Kwa hivyo, Petero alitoka kwa mashua na akaanza kutembea kuelekea kwa Yesu juu ya maji. Lakini baada ya kutembea kwa umbali mfupi, akaondoa macho yake kwa Yesu na akaanza kutazama mawimbi na kuhisi ule upepo mkali. 


{{https://api.unfoldingword.org/obs/jpg/1/en/360px/obs-en-31-07.jpg}}

Kisha Petero akaogopa na akaanza kuzama kwa maji. Akapasa sauti, “Bwana, niokoe mimi!” Yesu akanyoosha mkono wake na akamshika. Kisha akamwambia Petero, “Ewe mtu wa imani haba, kwa nini ulitia shaka?” 

{{https://api.unfoldingword.org/obs/jpg/1/en/360px/obs-en-31-08.jpg}}

Wakati Petero na Yesu waliingia ndani ya mashua, ile upepo  kwa ghafla ikakoma na maji ikatulia. Wanafunzi  wakashangaa. Walimuabudu  Yesu, wakisema kwake, “Kweli, wewe ni Mwana wa Mungu.” 

//Hadithi Kutoka kwa Biblia Takatifu: Mathayo 14:22-33; Mark 6:45-52; John 6:16-21//


