====== 1. Uumbaji ======

{{https://api.unfoldingword.org/obs/jpg/1/en/360px/obs-en-01-01.jpg?direct&}}

Hivi ndivyo mwanzo wa kila kitu ulivyokuwa. Mungu aliuumba ulimwengu na kila kilichomo ndani yake kwa muda wa siku sita. Baada ya Mungu kuumba, dunia ilikuwa tupu na giza nene lilitanda juu ya uso wa dunia, na hapakuwa na kitu chochote kilichokuwa tayari kimeshaumbwa juu ya dunia. Lakini Roho wa Mungu alitulia juu ya maji.

{{https://api.unfoldingword.org/obs/jpg/1/en/360px/obs-en-01-02.jpg?direct&}}

Basi Mungu akasema, "Na pawe na nuru!" Na nuru ikatokea. Tazama Mungu akaiona nuru kuwa ni njema, akaiita "Mchana." Ndipo Mungu akaitenganisha nuru na giza aliloliita "Usiku." Siku ya kwanza ya uumbaji Mungu aliumba nuru.{{https://api.unfoldingword.org/obs/jpg/1/en/360px/obs-en-01-03.jpg?direct&}}

Siku ya pili ya uumbaji, Mungu alisema na kuumba anga juu ya dunia. Alilifanya anga kwa kuyagawa maji yaliyokuwa chini kwenda juu na mengine kubaki katika nchi.

{{https://api.unfoldingword.org/obs/jpg/1/en/360px/obs-en-01-04.jpg?direct&}}

Siku ya tatu, Mungu alinena na kutenganisha maji na nchi kavu. Akaiita nchi kavu "ardhi", na akaita maji "bahari." Mungu akaona ya kwamba alichokiumba ni kizuri.

{{https://api.unfoldingword.org/obs/jpg/1/en/360px/obs-en-01-05.jpg?direct&}}

Halafu Mungu akasema, "Na ardhi ikazalishe kila aina ya miti na mimea." Na ikawa hivyo. Mungu akaona kile alichokiumba ni Kizuri.

{{https://api.unfoldingword.org/obs/jpg/1/en/360px/obs-en-01-06.jpg?direct&}}

Katika siku ya nne ya umbaji, Mungu akanena na akatengeneza Jua , Mwezi na Nyota. Mungu akazitengeneza ziangazie Dunia na ili zitenge kati ya usiku na mchana , majira na miaka. Mungu akaona vyote alivyoumba vilikua nzuri.

{{https://api.unfoldingword.org/obs/jpg/1/en/360px/obs-en-01-07.jpg?direct&}}

Katika siku ya tano, Mungu akanena na akaumba vyote vya kuogelea majini na ndege wote. Mungu akaona ilikuwa nzuri na akawabariki.

{{https://api.unfoldingword.org/obs/jpg/1/en/360px/obs-en-01-08.jpg?direct&}}

Katika siku ya sita ya uumbaji, Mungu akasema, "Na kuwe na kila aina ya wanyama wa nchi kavu!" Na ikawa kama alivyonena Mungu. Wengine wa kawa wanyama wa kufugwa, wengine wa wanaotambaa kwa ardhi, wengine wanyama wa porini. Na Mungu akaona ni nzuri.

{{https://api.unfoldingword.org/obs/jpg/1/en/360px/obs-en-01-09.jpg?direct&}}

Kisha Mungu akasema, "Natuwaumbe wanadamu kwa mfano wetu, wafanane nasi. Watakuwa na mamlaka juu ya dunia na wanyama wote."

{{https://api.unfoldingword.org/obs/jpg/1/en/360px/obs-en-01-10.jpg?direct&}}

Mungu akachukua udongo, akaiunda iwe mwanadamu na akapuriza uhai ndani yake. Jina la huyu mwanadamu lilikuwa ni Adamu. Mungu akapanda bustani ambalo Adamu angeishi ndani yake na akamuweka pale alitunze.

{{https://api.unfoldingword.org/obs/jpg/1/en/360px/obs-en-01-11.jpg?direct&}}

Katikati ya bustani lile, Mungu akapanda miti miwili spesheliâ€“mti wa uzima na mtu wa ujuzi wa mema na mabaya. Mungu akamwambia Adamu anaweza kula kutoka kwa kila mti uliyomo bustani, isipokuwa mti wa ujuzi wa mema na mabaya. Akikula kutoka kwa mti huu atakufa.

{{https://api.unfoldingword.org/obs/jpg/1/en/360px/obs-en-01-12.jpg?direct&}}

Mungu akasema, "si vyema mwanaume kuwa peke yake." Lakini hakuna mnyama yeyote angefaa kama msaindizi wa Adamu.

{{https://api.unfoldingword.org/obs/jpg/1/en/360px/obs-en-01-13.jpg?direct&}}

Basi Mungu akamfanya Adamu aingie kwa usingizi mzito. Na Mungu akachukua umbavu mmoja wa Adamu na akaiunda iwe mwanamke na akamleta kwake.

{{https://api.unfoldingword.org/obs/jpg/1/en/360px/obs-en-01-14.jpg?direct&}}

Adamu alipomuona, akasema, "Mwisho kabisa! Huyu ni anayefanana nami! Na aitwe 'mwanamke' maana ametengenezwa kutoka kwa mwanaume." Kwa sababu hii, mwanaume ataacha baba yake na mama yake na kuwa mwili moja na mke wake.

{{https://api.unfoldingword.org/obs/jpg/1/en/360px/obs-en-01-15.jpg?direct&}}

Mungu alimfanya mwanaume na mwanamke kwa mfano wake mwenyewe. Akawabariki na akawambia, "iweni na watoto na wajukuu wengi na mkaijaze dunia! Na Mungu akaona kila kitu alichokitengeneza kilikuwa kizuri sana, na akaifurahia yote. Hii yote ilifanyika siku ya sita ya uumbaji.

{{https://api.unfoldingword.org/obs/jpg/1/en/360px/obs-en-01-16.jpg?direct&}}

Siku ya saba ilipofika, Mungu akawa amemaliza kazi yake. Na kwa hivyo Mungu akapumzika kutokana na kazi aliokuwa akiifanya. Akaibariki siku ya saba na akaifanya takatifu, kwa sababu siku hii alipumzika kutoka kwa kazi yake. Jinsi hii Mungu aliumba ulimwengu wote na vyote vilivyomo.

//Hadithi ya Biblia kutoka: Mwanzo 1-2//
