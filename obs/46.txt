====== 46. Paul Inakuwa Mkristo ======

{{https://api.unfoldingword.org/obs/jpg/1/en/360px/obs-en-46-01.jpg}}



Sauli ndiye kijana ambaye alilinda nguo za watu waliomuua Stefano. Hakuwa akiamwamini Yesu, na kwa hivyo aliwatesa waaminio. Alienda nyumba kwa nyumba kule Yerusalemu  kukamata wanaume kwa wanawake na kuwatia gerezani. Kuhani mkuu alimpatia Sauli ruhusa ya kwenda mji wa Dameski  na kukamata Wakristo pale na kuwaleta Yerusalemu. 

{{https://api.unfoldingword.org/obs/jpg/1/en/360px/obs-en-46-02.jpg}}



Wakati Sauli  alipokuwa njiani akielekea Dameski, mwanga mkali kutoka mbinguni uliangaza ukimzunguka, na akaanguka chini. Sauli alisikia mtu akisema, “Sauli! Sauli! kwa nini unanitesa? Sauli akauliza, “wewe ni nani, Bwana?” Yesu akamjibu, “Mini ni Yesu. Unanitesa mimi!” 


{{https://api.unfoldingword.org/obs/jpg/1/en/360px/obs-en-46-03.jpg}}


Wakati Sauli  alisimama, hangeweza kuona. Iliwabidi marafiki zake kumuongoza hadi Dameski. Sauli hakula ama kunywa kitu kwa siku tatu. 

{{https://api.unfoldingword.org/obs/jpg/1/en/360px/obs-en-46-04.jpg}}


Kulikuwa na mwanafunzi  kule Dameski aliyeitwa Anania. Mungu  akamwambia, “Enenda kwa nyumba ambapo Sauli  anakaa. Wekelea mikono yako juu yake ili aweze kuona tena.” Lakini Anania akasema, “Bwana, nimesikia vile mtu huyu aliwatesa  waaminio.” Mungu akamjibu, “Enenda! nimemchagua atangaze jina langu kwa Wayahudi na watu kutoka makundi mengine. Atateseka  kwa mambo mengi kwa ajili ya jina langu. 

{{https://api.unfoldingword.org/obs/jpg/1/en/360px/obs-en-46-05.jpg}}

Hivyo Anania alienda kwa Sauli, akawekelea mikono juu yake, na akasema, “Yesu, aliyekutokea ukiwa njiani ukija hapa, alinituma kwako ili uweze kurejesha kuona kwako  na ujazwe na Roho Mtakatifu.” Mara Sauli akaweza kuona tena, naye Anania akambatiza. Halafu Sauli akala chakula na nguvu zake zikarudi. 


{{https://api.unfoldingword.org/obs/jpg/1/en/360px/obs-en-46-06.jpg}}

Mara moja, Sauli akaanza kuhubiria Wayahudi  huko Dameski, akisema, “Yesu  ni Mwana wa Mungu!” Wayahudi wakashangaa ya kuwa mtu aliyejaribu kuangamiza waaminio  pia sasa aliamini Yesu! Sauli akajadiliana na Wayahudi, akithibitisha ya kuwa Yesu ni Masihi. 

{{https://api.unfoldingword.org/obs/jpg/1/en/360px/obs-en-46-07.jpg}}

Baada ya siku nyingi, Wayahudi  walipanga mpango wa kumuua Sauli. Walituma watu kumuangalia malangoni mwa mji ili wamuue. Sauli akasikia kuhusu ule mpango, na marafiki zake wakamsaidia kutoroka. Usiku mmoja wakamteremsha chini kwa ukuta akiwa ndani ya kikapu. Baada ya Sauli kutoroka Dameski, aliendelea kuhubiri  juu ya Yesu. 

{{https://api.unfoldingword.org/obs/jpg/1/en/360px/obs-en-46-08.jpg}}


Sauli alienda Yerusalemu  kukutana na wanafunzi, lakini walikuwa wakimwogopa. Halafu muumini  aliyeitwa Baranaba  alimpeleka Sauli kwa mitume  na akawaambia vile Sauli alikuwa anahubiri  kwa ujasiri huko Dameski. Baada ya hiyo, wanafunzi walimkubali Sauli. 

{{https://api.unfoldingword.org/obs/jpg/1/en/360px/obs-en-46-09.jpg}}


Baadhi ya waaminio ambao walitoroka kutoka kwa mateso  huko Yerusalemu  walienda mbali hadi mji wa Antiokia na walihubiri juu ya Yesu. Wengi wa watu huko Antiokia hawakuwa Wayahudi, lakini kwa mara ya kwanza, wengi sana kati yao wakawa waaminio. Baranaba  na Sauli  walienda pale kuwafundisha wale waaminio zaidi kumhusu yesu na kuimarisha kanisa. Ni kule Antiokia wanaomwamini Yesu waliitwa “Wakristo” kwa mara ya kwanza. 

{{https://api.unfoldingword.org/obs/jpg/1/en/360px/obs-en-46-10.jpg}}


Siku moja, wakati Wakristo wa Antiokia walikuwa wanafunga na kuomba, Roho Mtakatifu akawaambia, “Nitengeeni Baranaba na Sauli ili waifanye kazi ambayo nimewaita kufanya.” Kwa hivyo Kanisa la Antiokia likaomba kwa ajili ya Baranaba na Sauli na wakawawekelea mikono. Kisha wakawatuma nje kuhubiri habari njema kuhusu Yesu katika sehemu nyingi zinginezo. Baranaba na Sauli walifundisha watu kutoka makundi tofauti, na watu wengi walimwamini Yesu. 

//Hadithi ya Biblia kutoka: Acts 8:3; 9:1-31; 11:19-26; 13:1-3//


