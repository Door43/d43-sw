====== 35. Hadithi ya Baba wa Rehema ======

{{https://api.unfoldingword.org/obs/jpg/1/en/360px/obs-en-35-01.jpg}}

Siku moja, Yesu alikuwa anafundisha watoza ushuru wengi na wenye dhambi  wengine waliokuwa wamekusanyika ili waweze kumsikia. 


{{https://api.unfoldingword.org/obs/jpg/1/en/360px/obs-en-35-02.jpg}}

Baadhi ya viongozi wa kidini ambao pia walikuwepo walimuona Yesu akitendea wenye dhambi hawa kama marafiki, na wakaanza kumkosoa Yesu miongoni mwao. Kwa hivyo Yesu akawaambia hadithi  hii. 

{{https://api.unfoldingword.org/obs/jpg/1/en/360px/obs-en-35-03.jpg}}

“Kulikuwa na mtu ambaye alikuwa na wana  wawili. Yule mwana mdogo akamwambia baba yake, 'Baba, ninataka urithi  wangu sasa!' Kwa hivyo baba yake akagawanya mali  yake kati ya wana wake wawili.” 

{{https://api.unfoldingword.org/obs/jpg/1/en/360px/obs-en-35-04.jpg}}

“Upesi yule mwana mdogo alikusanya vitu vyake vyote na akaenda nchi ya mbali na akaharibu fedha yake  kwa maisha ya dhambi.” 


{{https://api.unfoldingword.org/obs/jpg/1/en/360px/obs-en-35-05.jpg}}


“Baada ya hayo, njaa mbaya ilitokea katika nchi aliyokuwa yule mwana mdogo, na hakuwa na fedha ya kununua chakula. Kwa hivyo akaanza kufanya kazi ambayo peke yake ilikuweko, kulisha nguruwe. Maisha yake ikawa duni na akawa na njaa kiasi kuwa alitamani kula chakula ya nguruwe.” 


{{https://api.unfoldingword.org/obs/jpg/1/en/360px/obs-en-35-06.jpg}}

“Hatimaye, mwana aliye mdogo akijiambia, 'Nina fanya nini? Watumishi wote wa baba yangu wana chakula ya kutosha, na bado mimi hapa ninakufa njaa. Nitarudi kwa baba yangu na kumuuliza nifanyike mmoja wa watumishi wake.'” 


{{https://api.unfoldingword.org/obs/jpg/1/en/360px/obs-en-35-07.jpg}}

"“Kwa hivyo mwana mdogo akaanza kurudi nyumbani kwa baba yake. Alipokuwa bado yuko mbali, baba yake alimuona na akamuonea huruma. Alikimbia kwa mwanaye, alimkumbatia na kumbusu.” 

{{https://api.unfoldingword.org/obs/jpg/1/en/360px/obs-en-35-08.jpg}}

Yule mwana  akasema, 'Baba, nimetendea Mungu dhambi na pia wewe nimekutendea dhambi. Sistahili kuwa mwanao.'” 


{{https://api.unfoldingword.org/obs/jpg/1/en/360px/obs-en-35-09.jpg}}


“Lakini baba yake akamwambia mmoja wa watumishi wake, 'Enda haraka, leta nguo zilizo bora zaidi, valisha mwanangu! Weka pete kwa kidole yake na viatu kwa miguu yake. Kisha chinja ndama aliye bora ili tuwe na karama na kusherehekea, kwa sababu mwanangu alikuwa amekufa, lakini sasa yu hai! Alikuwa amepotea, lakini sasa a amepatikana!'“ 


{{https://api.unfoldingword.org/obs/jpg/1/en/360px/obs-en-35-10.jpg}}

Kwa hivyo watu walianza kusherehekea. Kabla ya muda mrefu, yule mwana mkubwa akaja nyumbani kutoka shambani. Akasikia muziki na ngoma na akastaajabu nini kinaendelea.” 

{{https://api.unfoldingword.org/obs/jpg/1/en/360px/obs-en-35-11.jpg}}

“Wakati mwana aliye mkubwa aligundua kuwa wanasherehekea kwa sababu nduguye amerudi nyumbani, akwa na hasira sana na alikataa kuingia kwa nyumba. Baba yake akaja nje na kumsihi  aingie na kusherehekea nao, lakini akakataa.” 


{{https://api.unfoldingword.org/obs/jpg/1/en/360px/obs-en-35-12.jpg}}

“Yule mwana mkubwa akamwambia baba, 'Miaka hii yote nimekufanyia kazi kwa uaminifu! Kamwe sijakosa kukutii, na hujanipa hata mbuzi moja mdogo ili niweze kusherehekea na marafiki zangu. Lakini wakati huyu mwanao ambaye ameharibu fedha zako katika maisha ya dhambi amekuja nyumbani, umechinja ndama aliye bora kwake!” 


{{https://api.unfoldingword.org/obs/jpg/1/en/360px/obs-en-35-13.jpg}}

“Baba akajibu, “Mwanangu, kila wakati uko pamoja nami, na kila kitu niko nacho ni chako. Lakini ni haki kwetu kusherehekea, kwa sababu ndugu yako alikuwa amekufa, lakini sasa yu hai. Alikuwa amepotea, lakini sasa amepatikana!'“ 

//Hadithi ya Biblia kutoka: Luke 15:11-32//


