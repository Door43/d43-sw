====== 14. Kutangatanga katika Jangwa ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

Baada ya Mungu kuwaambia Waisraeli zile sheria ambazo angetaka wafuate kama sehemu ya agano nao, wakatoka Mlima wa Sinai. Mungu akaanza kuwaongoza akawaelekeza Nchi ya ahadi, Ambayo pia iliitwa Kanani. Lile nguzo la wingu likaenda mbele yao kuelekea Kanani nao wakaifuata.

{{https://api.unfoldingword.org/obs/jpg/1/en/360px/obs-en-14-02.jpg?direct&}}

Mungu alikuwa amewaahidi Ibrahimu, Isaka na Yakobo kuwa atapeana ile Nchi ya Ahadi kwa uzao wao, lakini sasa kulikuwa vikundi nyingi za watu wanaoishi pale. Waliitwa Wakanani. Wakanani hawakumwabudu wala kumtii Mungu. Waliabudu miungu ya uongo na kufanya mambo mengi maovu.

{{https://api.unfoldingword.org/obs/jpg/1/en/360px/obs-en-14-03.jpg?direct&}}

Mungu akawaambia Waisraeli, “Lazima muwaondoe Wakanani wote katika Nchi ya Ahadi. Msifanye amani nao na msioane nao. Lazima muziangamize kabisa sanamu zao zote. Kama hamutakuwa watiifu kwangu, mtaabudu sanamu zao badala yangu.”

{{https://api.unfoldingword.org/obs/jpg/1/en/360px/obs-en-14-04.jpg?direct&}}

Wakati Waisraeli walifika mpaka wa Kanani, Musa akachagua wanaume kumi na wawili, mmoja kutoka kwa kila kabila la Israeli. Akawapa hawa wanaume maagizo waende na kupeleleza nchi kuona vile inavyokaa. Pia walikuwa wapeleleze kuona kama wana nguvu ama ni wanyonge.

{{https://api.unfoldingword.org/obs/jpg/1/en/360px/obs-en-14-05.jpg?direct&}}

Wale wanaume kumi na wawili walisafiri kupitia Kanani kwa siku arobanne na wakarudi. Wakaambia watu, “nchi ile iko na rotuba sana na inatoa mimea kwa wingi!” Lakini kumi kati ya wale wapelelezi wakasema, “Zile miji ziko na nguvu sana na watu ni majitu! Tukiwavamia, kwa uhakika watatushinda na kutuua!”

{{https://api.unfoldingword.org/obs/jpg/1/en/360px/obs-en-14-06.jpg?direct&}}

Wakati huo huo Kalebu na Yoshua, wale wapelelezi wengine wawili wakasema, “Ni kweli kuwa watu wa Kanani wote ni warefu na wenye nguvu, lakini hakika tutawashinda! Mungu atatupigania!”

{{https://api.unfoldingword.org/obs/jpg/1/en/360px/obs-en-14-07.jpg?direct&}}

Lakini watu hawakusikiliza Kalebu na Yoshua. Walikasirikia Musa na Haruni na kusema, “kwa nini mlituleta mahali hapa pabaya? Tungekaa Misiri badala ya kuuliwa katika vita na wake wetu na watoto wetu kufanywa watumwa.” Watu walitaka kuchagua kiongozi mwingine awarudishe Misri.

{{https://api.unfoldingword.org/obs/jpg/1/en/360px/obs-en-14-08.jpg?direct&}}

Mungu alikasirika sana na akaja kwa ile hema ya mkutano. Mungu akasema, “Kwa sababu mmeniasi, watu wote ni lazima watazungukazunguka jangwani. Isipokuwa Yoshua na Kalebu, kila mtu ambaye amefikisha miaka ishirini na zaidi atakufa hapo na hataingia Nchi ya Ahadi.”

{{https://api.unfoldingword.org/obs/jpg/1/en/360px/obs-en-14-09.jpg?direct&}}

Wakati watu walisikia hiyo, walihuzunika kuwa walitenda dhambi. Wakachukua silaha zao na wakaenda kushambulia watu wa Kanani. Musa akawaonya wasiende kwa sababu Mungu hakuwa pamoja na wao, lakini hawakumusikiliza.

{{https://api.unfoldingword.org/obs/jpg/1/en/360px/obs-en-14-10.jpg?direct&}}

Mungu hakwenda nao katika vita hii, kwa hivyo walishindwa na wengi wao kuuawa. Wakati ule Waisraeli wakarudi kutoka Kanani na wakazungukazunguka katika jangwa kwa miaka arobanne.

{{https://api.unfoldingword.org/obs/jpg/1/en/360px/obs-en-14-11.jpg?direct&}}

Kwa zile miaka arobanne watu wa Israeli walizungukazunguka katika jangwa, Mungu alikutana na mahitaji yao. Aliwapa mkate kutoka mbiguni, inayoitwa mana”. Pia alileta vikundi vya kware (hawa ni ndege waliyo na ukubwa wa kati) katika kambi yao ili wawe na nyama ya kula. Katika wakati huo wote, Mungu alihifadhi nguo na viatu vyao mbila kuraruka.

{{https://api.unfoldingword.org/obs/jpg/1/en/360px/obs-en-14-12.jpg?direct&}}

**Mungu hata kwa muujiza aliwapa maji kutoka kwa mwamba. Lakini licha ya haya yote, watu wa Israeli walilalamika na kunung'unika kinyume na Mungu na Musa. Hata hivyo, Mungu bado alikuwa muaminifu kwa ahadi zake kwa Ibrahimu, Isaka na Yakobo. **

{{https://api.unfoldingword.org/obs/jpg/1/en/360px/obs-en-14-13.jpg?direct&}}

Wakati mwingine watu wakawa hawana maji yoyote, Mungu akamwambia Musa, “Nena na mwamba, na maji itatoka ndani yake.” Lakini Musa alimkosea Mungu heshima mbele ya watu wote kwa kupiga mwamba mara mbili na kijiti badala ya kuiongelesha. Maji ilitoka ndani ya mwamba ili kila mtu anywe, na Mungu akakasirikia Musa na kusema, “hautaingia Nchi ya Ahadi.”

{{https://api.unfoldingword.org/obs/jpg/1/en/360px/obs-en-14-14.jpg?direct&}}

Baada wa Waisraeli kuzungazunguka katika jangwa kwa miaka arobanne, wao wote walioasi kinyume na Mungu wakawa wamekufa. Na Mungu akaongoza watu karibu na mpaka wa Nchi ya Ahadi tena. Musa alikuwa amezeeka sana, kwa hivyo Mungu akachagua Yoshua ili amusaidie kuongoza watu. Mungu pia akaahidi Musa kuwa siku moja, atamtuma nabii mwingine kama Musa.

{{https://api.unfoldingword.org/obs/jpg/1/en/360px/obs-en-14-15.jpg?direct&}}

Kisha Mungu akamwambia Musa aende kwa kilele cha mlima ili akaweze kuona Nchi ya Ahadi. Musa akaona ile Nchi ya Ahadi lakini Mungu hakumuruhusu kuingia huko. Na Musa akafa, na Waisraeli wakaomboleza kwa siku thelathini. Yoshua akawa kiongozi wao mpya. Yoshua alikuwa kiongozi mzuri kwa sababu alimutumainia na kumtii Mungu.

//Haditha kutoka kwa Biblia Takatifu: Kutoka 16-17; Hesabu 10-14; 20; 27; Kumbukumbu la Torati 34//
