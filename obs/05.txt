====== 5. Mwana wa Ahadi ======

{{https://api.unfoldingword.org/obs/jpg/1/en/360px/obs-en-05-01.jpg?direct&}}

Miaka kumi baada ya Abramu na Sarai kufika Kanani, bado hawakuwa na mtoto. Kwa hivyo mke wa Abramu, Sarai akamwambia, "Kuona Mungu hajaniruhusu kuwa na watoto na sasa nimezeeka kiasi kuwa siwezi kupata watoto, ndiye huyu hapa mtumishi wangu Hajiri. Muoe pia na ili akanizalie mtoto."

{{https://api.unfoldingword.org/obs/jpg/1/en/360px/obs-en-05-02.jpg?direct&}}

Basi Abramu alimuoa Hajiri. Hajiri akamzaa mtoto wa kiume naye Abramu akampa jina Ishmaeli. Lakini Sarai alimwonea wivu Hajiri. Wakati Ishmaeli alipotimiza umri wa miaka kumi na tatu, Bwana alizungumza na Abramu tena.

{{https://api.unfoldingword.org/obs/jpg/1/en/360px/obs-en-05-03.jpg?direct&}}

Mungu akasema, "Mimi ni Mungu Mwenyezi. <font 16px/inherit;;inherit;;inherit>Nami nitalifanya</font>    <font 16px/inherit;;inherit;;inherit>agano</font>    <font 16px/inherit;;inherit;;inherit>na</font>    <font 16px/inherit;;inherit;;inherit>wewe."</font>    Naye Abramu akainama chini. Mungu pia akamuambia Abramu, "Wewe utakuwa baba wa mataifa mengi. Nitakupa wewe na vizazi vyako nchi ya Kanani kama uridhi na nitakuwa Mungu wao milele . Lazima kila mwanaume miongoni mwenu afanyiwe tohara."

{{https://api.unfoldingword.org/obs/jpg/1/en/360px/obs-en-05-04.jpg?direct&}}

"Mke wako, Sarai, atakuwa na mwanaâ€“atakuwa yule mwana wa agano. Muite jina lake Isaka. Nitafanya agano langu naye, na atafanyika taifa kubwa. Nitamfanya Ishmaeli taifa kubwa pia lakini agano langu nitafanya na Isaka." Halafu Mungu akabadilisha jina la Abramu likawa Ibrahimu, ambayo inamaanisha "baba wa wengi." Mungu pia akabadilisha jina la Sarai likawa Sara, linaomaanisha "binti wa mfalme."

{{https://api.unfoldingword.org/obs/jpg/1/en/360px/obs-en-05-05.jpg?direct&}}

Siku hiyo Ibrahimu akawatahirisha wanaume wote wa nyumba yake. Baada ya mwaka mmoja, Ibrahimu akiwa na umri wa miaka 100 naye Sarai akiwa na miaka 90, Sarai alimzalia Abrahamu mwana. Wakamuita Isaka kama Mungu alivyowaambia.

{{https://api.unfoldingword.org/obs/jpg/1/en/360px/obs-en-05-06.jpg?direct&}}

Wakati Isaka alipokuwa kijana, Mungu allijaribu imani ya Ibrahimu kwa kusema , "Mchukue Isaka mwanao wa pekee, umuue kama dhabihu kwangu." Tena Ibrahimu akamtii Mungu na akajiandaa kumtoa kama dhabihu mwanawe.

{{https://api.unfoldingword.org/obs/jpg/1/en/360px/obs-en-05-07.jpg?direct&}}

Wakati Ibrahimu na Isaka walipokuwa wanatembea kuelekea mahali pa kutoa dhabihu, Isaka akauliza, "Baba, tuko na kuni za kuchoma dhabihu, lakini kondoo yuko wapi? Ibrahimu akajibu, "Mungu atampeana kondoo wa kutoa dhabihu, mwanangu."

{{https://api.unfoldingword.org/obs/jpg/1/en/360px/obs-en-05-08.jpg?direct&}}

Walipofika mahali pa kutolea dhabihu, Ibrahimu akafungilia mwanawe Isaka na akamuwekelea juu ya madhabahu. Alikuwa karibu kumuua mwanawe wakati Mungu alisema, "Wacha! Usimuumize huyo kijana! Sasa ninajua kuwa unaniogopa sababu hukunizuilia mwanao wa pekee."

{{https://api.unfoldingword.org/obs/jpg/1/en/360px/obs-en-05-09.jpg?direct&}}

Hapo karibu Ibrahimu akamuona kondoo wa kiume amekwama katika kichaka. Mungu alikuwa amepeana kondoo awe dhabihu badala ya Isaka. Ibrahimu kwa furaha akamtoa kondoo kama dhabihu.

{{https://api.unfoldingword.org/obs/jpg/1/en/360px/obs-en-05-10.jpg?direct&}}

Halafu Mungu akamwambia Ibrahimu, "Kwa sababu ulikuwa tayari kunipea kila kitu, hata mwanao wa pekee, ninaahidi kukubariki. Vizazi vyako vitakuwa zaidi ya nyota wa angani. Sababu umenitii, jamii zote za dunia zitabarikiwa kupitia kwa jamii yako."

//Hadithi kutoka kwa Biblia Takatifu: Mwanzo 16-22//
