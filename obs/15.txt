====== 15. Nchi ya Ahadi ======

{{https://api.unfoldingword.org/obs/jpg/1/en/360px/obs-en-15-01.jpg?direct&}}

Hatimaye ilifika wakati wa Waisraeli kuingia Kanani, ile Nchi ya Ahadi. Yoshua akatuma wapelelezi wawili mji wa Yericho kule Kanani ambao ulikuwa umelindwa na kuta zenye nguvu. Katika mji ule aliishi kahaba alieitwa Rahabu ambaye aliwaficha wale wapelelezi na baadaye akawasaidia kutoroka. Alifanya hivyo kwa sababu alimwamini Mungu. Wakaahidi kumlinda Rahabu na jamii yake wakati Waisraeli wataharibu Yericho.

{{https://api.unfoldingword.org/obs/jpg/1/en/360px/obs-en-15-02.jpg?direct&}}

Ilibidi Waisraeli wavuke Mto wa Yordani diposa waingie Nchi ya Ahadi. Mungu akamwambia Yoshua, “Wafanye makuhani waende mbele.” Wakati makuhani walianza kukanyanga mto Yordani, maji iliyotoka juu ikasimama na kwa hivyo Waisraeli wakaweza kuvuka hadi pande ile ingine ya mto kwa nchi kavu.

{{https://api.unfoldingword.org/obs/jpg/1/en/360px/obs-en-15-03.jpg?direct&}}

Baada ya watu kuvuka Mto wa Yordani, Mungu alimwambia Yoshua jinsi ya kuvamia mji mwenye nguvu wa Yericho. Watu walimutii Mungu. Kama vile Mungu aliwaambia wafanye, wale askari na makuhani wakaandamana wakizunguka mji wa Yericho mara moja kila siku, kwa siku sita.

{{https://api.unfoldingword.org/obs/jpg/1/en/360px/obs-en-15-04.jpg?direct&}}

Na katika siku ya saba, Waisraeli wakaandamana kuzunguka mji wa Yericho mara ingine saba. Walipouzunguka ule mji kwa mara ya mwisho, askari wakapiga kelele na makuhani wakapiga tarumpeta zao.

{{https://api.unfoldingword.org/obs/jpg/1/en/360px/obs-en-15-05.jpg?direct&}}

Kisha zile kuta za Yericho zikaporomoka! Waisraeli waliharibu kila kitu katika ile mji kama Mungu alivyowaamrisha. Walimuhifadhi tu Rahabu na jamii yake, ambao walifanyika sehemu ya Waisraeli. Wakati watu wengine wanaoishi Kanani walisikia kuwa Waisraeli wameharibu Yericho, wakawa na hofu kuwa Waisraeli watawavamia na wao pia.

{{https://api.unfoldingword.org/obs/jpg/1/en/360px/obs-en-15-06.jpg?direct&}}

Mungu alikuwa ameamrisha Waisraeli wasifanye agano la amani na kikundi chochote cha watu kule Kanani. Lakini mojawapo ya vikundi vya Kanani, wanaoitwa Wagibeoni, wakamndanganya Yoshua na kusema wametoka nchi iliyo mbali na Kanani. Wakauliza Yoshua afanye agano nao. Yoshua na Waisraeli hawakuuliza Mungu Wagibeoni wametoka wapi. Kwa hivyo Yoshua akafanya agano nao.

{{https://api.unfoldingword.org/obs/jpg/1/en/360px/obs-en-15-07.jpg?direct&}}

Waisraeli walipatwa na hasira walipogundua kuwa Wagibeoni waliwadanganya, lakini waliweka mkataba wa amani walioifanya na wao kwa sababu ilikuwa ahadi mbele za Mungu. Baadaye, wafalme wa kikundi kingine cha watu kule Kanani, Waamori, wakasikia kuwa Wagibeoni wamefanya mkataba wa amani na Waisraeli, kwa hivyo wakaunganisha majeshi yao ikawa jeshi moja kubwa na wakavamia Gibeoni. Wagibeoni walituma ujumbe kwa Yoshua wakiitisha msaada.

{{https://api.unfoldingword.org/obs/jpg/1/en/360px/obs-en-15-08.jpg?direct&}}

Kwa hivyo Yoshua akakusanya jeshi la Israeli na wakaandamana usiku wote ili wafike kwa Wagibeoni. Asubuhi na mapema walilishangaza jeshi la Waamori na kuwavamia.

{{https://api.unfoldingword.org/obs/jpg/1/en/360px/obs-en-15-09.jpg?direct&}}

Mungu aliwapigania Israeli siku hiyo. Aliwafanya Waamori kuchanganyikiwa na akatuma mvua ya mawe kubwa ambazo ziliwauwa wengi wa Waamori.

{{https://api.unfoldingword.org/obs/jpg/1/en/360px/obs-en-15-10.jpg?direct&}}

Mungu pia alifanya jua likae pahali moja angani ili Israeli wawe na muda wa kutosha kuwashinda Waamori kabisa. Siku hiyo, Mungu aliwapa Israeli ushindi mkubwa.

{{https://api.unfoldingword.org/obs/jpg/1/en/360px/obs-en-15-11.jpg?direct&}}

Baada ya Mungu kushinda zile majeshi, wengi wa vikundi vya watu kule Kanani wakashikani pamoja ili washambulie Israeli. Yoshua na Waisraeli waliwashambulia na kuwaangamiza.

{{https://api.unfoldingword.org/obs/jpg/1/en/360px/obs-en-15-12.jpg?direct&}}

Baada ya hiyo vita, Mungu aliwapa kila kabila la Israeli sehemu yao la ile Nchi ya Ahadi. Kisha Mungu akawapa Israeli amani katika mipaka yao yote.

{{https://api.unfoldingword.org/obs/jpg/1/en/360px/obs-en-15-13.jpg?direct&}}

Wakati Yoshua alikuwa mzee, aliita watu wote wa Israeli pamoja. Kisha Yoshua aliwakumbusha watu jukumu lao la kutii agano ambalo Mungu alifanya na Waisraeli pale Sinai. Watu waliahidi kudumu wakiwa waaminifu kwa Mungu na kufuata sheria zake.

//Hadithi kutoka kwa Biblia Takatifu: Yoshua 1-24//
