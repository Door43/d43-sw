====== 38. Yesu Je Kusalitiwa ======

{{https://api.unfoldingword.org/obs/jpg/1/en/360px/obs-en-38-01.jpg}}

Kila mwaka, Wayahudi walisherehekea Pasaka. Hii ilikuwa ni maadhimisho ya jinsi Mungu alivyowaokoa mababu zao kutoka utumwani Misri karne nyingi zilizopita. Miaka mitatu baada ya Yesu kwanza kuhubiri na kufundisha hadharani, Yesu aliwaambia wanafunzi wake kwamba alitaka kusherehekea Pasaka hii pamoja nao kule Yerusalemu, na kwamba atauawa huko. 


{{https://api.unfoldingword.org/obs/jpg/1/en/360px/obs-en-38-02.jpg}}

Mmoja wa wanafunzi wa Yesu alikuwa mtu mmoja aitwaye Yuda. Yuda alikuwa msimamizi wa mfuko ya pesa ya mitume, lakini yeye alipenda pesa na mara nyingi aliiba fedha kutoka kwa ile mfuko. Baada ya Yesu na wanafunzi kufika Yerusalemu, Yuda alienda kwa viongozi wa Wayahudi na akajitolea kumsaliti Yesu ili apewe fedha. Alijua kwamba viongozi wa Wayahudi walipinga kuwa Yesu ni Masihi na kwamba walikuwa wanapanga njama za kumuua. 


{{https://api.unfoldingword.org/obs/jpg/1/en/360px/obs-en-38-03.jpg}}

Viongozi wa Wayahudi, wakiongozwa na kuhani mkuu, wakalipa Yuda sarafu thelathini za fedha ili amsaliti Yesu.  Hii ilitokea kama vile manabii  walivyotabiri. Yuda akakubali, akachukua fedha, na akaenda zake.​ ​Alianza kutafuta nafasi ya kuwasaidia kumtia Yesu nguvuni.​ 


{{https://api.unfoldingword.org/obs/jpg/1/en/360px/obs-en-38-04.jpg}}

Huko Yerusalemu, Yesu alisherehekea Pasaka pamoja na wanafunzi  wake. Wakati wa mlo wa Pasaka, Yesu alitwaa mkate, akaumega. Akasema, “Chukua na kula huu. Huu ni mwili wangu, unaotolewa kwa ajili yenu. Fanyeni hivi kwa kunikumbuka. “Kwa njia hii, Yesu alisema kwamba mwili wake itakuwa sadaka kwa ajili yao. 

{{https://api.unfoldingword.org/obs/jpg/1/en/360px/obs-en-38-05.jpg}}

Wakati huo Yesu ilichukua kikombe na kusema, “kunyweni hii. Ni damu yangu ya agano jipya inayomwagwa kwa ajili ya msamaha wa dhambi. Fanyeni hii ili kunikumbuka kila wakati mnapokunywa.” 

{{https://api.unfoldingword.org/obs/jpg/1/en/360px/obs-en-38-06.jpg}}


Kisha Yesu akawaambia wanafunzi wake, “Mmoja wenu atanisaliti.” Wanafunzi walishtuka, na wakauliza ni nani ambaye angefanya jambo kama hilo. Yesu alisema, “mtu ambaye nitampa kipande cha mkate ndiye msaliti.” Kisha akampa Yuda mkate. 


{{https://api.unfoldingword.org/obs/jpg/1/en/360px/obs-en-38-07.jpg}}

Baada ya Yuda, kula mkate, shetani akamwingia. Yuda akatoka na kwenda kusaidia viongozi wa Wayahudi kumkamata Yesu. Ilikuwa wakati wa usiku. 

{{https://api.unfoldingword.org/obs/jpg/1/en/360px/obs-en-38-08.jpg}}


Baada ya chakula, Yesu na wanafunzi wake walitembea katika mlima wa Mizeituni. Yesu alisema, “Wote mtaniacha mimi usiku wa leo. Imeandikwa, 'Nitampiga mchungaji, na kondoo wote watatawanyika.'“ 


{{https://api.unfoldingword.org/obs/jpg/1/en/360px/obs-en-38-09.jpg}}

Petro akawaambia, “Hata kama wengine wote watakuacha, mimi siwezi!” Kisha Yesu akamwambia Petro, “Shetani anataka kuwa na nyinyi wote, lakini nimekuombea wewe Petro, kwamba imani yako haitaisha. Hata hivyo, usiku huu kabla jogoo hajawika, mara tatu utakuwa umekana kwamba, hata hunijui.” 


{{https://api.unfoldingword.org/obs/jpg/1/en/360px/obs-en-38-10.jpg}}


Petero kisha akamwambia Yesu, “Hata kama ni lazima nife, mimi kamwe sitakukana wewe!” Lakini wale wanafunzi wengine wote wakasema vivyo hivyo. 


{{https://api.unfoldingword.org/obs/jpg/1/en/360px/obs-en-38-11.jpg}}

Kisha Yesu akaenda pamoja na wanafunzi wake mahali panaitwa bustanini ya Gethsemane. Yesu aliwaambia wanafunzi wake kuomba kwamba hawataingia kwa majaribu. Kisha Yesu alikwenda kuomba peke yake. 


{{https://api.unfoldingword.org/obs/jpg/1/en/360px/obs-en-38-12.jpg}}

Yesu aliomba mara tatu, “Baba yangu, kama inawezekana, tafadhali niondolee ili nisikunywe kikombe hiki cha mateso. Lakini kama hakuna njia nyingine ya watu kupata msamaha kwa ajili ya dhambi, basi, mapenzi yako yafanyike.” Yesu alifadhaika sana na jasho lake likawa kama matone ya damu. Mungu akatuma malaika kumtia nguvu. 

{{https://api.unfoldingword.org/obs/jpg/1/en/360px/obs-en-38-13.jpg}}

Baada ya kila wakati wa maombi, Yesu alirudi kwa wanafunzi wake, lakini wao walikuwa wamelala. Aliporudi mara ya tatu, Yesu akasema, “Amka! Msaliti  wangu yu hapa.” 


{{https://api.unfoldingword.org/obs/jpg/1/en/360px/obs-en-38-14.jpg}}


Yuda akaja pamoja na viongozi wa Kiyahudi, askari, na kikundi kikubwa. Walikuwa wamebeba mapanga na marungu. Yuda alikuja kwa Yesu, akamwambia, “Salamu, Mwalimu, “Kisha akambusu. Hii ilikuwa ni ishara kwa ajili ya viongozi wa Kiyahudi kujua watamkamata nani. Wakati huo Yesu akasema, “Yuda! Je, atanisaliti kwa kunibusu?” 


{{https://api.unfoldingword.org/obs/jpg/1/en/360px/obs-en-38-15.jpg}}

Askari walipokuwa wanamkamata Yesu, Petero alitoa upanga wake, akalikata sikio la mtumishi wa Kuhani Mkuu. Yesu akasema, “Weka upanga wako mbali! Naweza kuitisha Baba jeshi la malaika kunilinda mimi. Lakini ni lazima nitii Baba yangu.” Kisha Yesu akaponya sikio la yule mtu. Baada ya Yesu kukamatwa, wanafunzi wote walitoroka. 

//Hadithi ya Biblia kutoka: Mathayo26:14-56; Mark 14:10-50; Luke 22:1-53; John 12:6; 18:1-11//


