====== 24. John anayebatiza Yesu ======

{{https://api.unfoldingword.org/obs/jpg/1/en/360px/obs-en-24-01.jpg}}

Yohana, mwana wa Zakaria na Elisabeti, alikua na akafanyika nabii. Aliishi nyikani, akawa anakula asali ya mwituni  na nzige, na kuvaa mavazi yaliyotengenezwa na nywele ya ngamia. 

{{https://api.unfoldingword.org/obs/jpg/1/en/360px/obs-en-24-02.jpg}}

Watu wengi walikuja nyikani  kumusikiliza Yohana. Aliwahubiria, akisema, “Tubuni, kwa sababu ufalme wa Mungu umekaribia!” 

{{https://api.unfoldingword.org/obs/jpg/1/en/360px/obs-en-24-03.jpg}}

Wakati watu walisikia ujumbe wa Yohana, wengi walitubu dhambi zao, na Yohana aliwabatiza. Wengi wa viongozi wa kindini pia walikuja kubatizwa na Yohana, lakini hawakutubu wala kukiri dhambi zao. 

{{https://api.unfoldingword.org/obs/jpg/1/en/360px/obs-en-24-04.jpg}}

Yohana akasema kwa viongozi wa kindini, “Enyi nyoka wenye sumu! Tubuni na mbadilishe tabia zenu. Kila mti ambao hauzai matunda mema utakatwa na kutupwa kwa moto.” Yohana akatimiza kile manabii  walisema, “Ona, ninatuma mjumbe wangu mbele yako, ambaye atakutengenezea njia.” 

{{https://api.unfoldingword.org/obs/jpg/1/en/360px/obs-en-24-05.jpg}}

Wayahudi wengine waliuliza Yohana kama yeye alikuwa Masihi. Yohana akajibu, “Mimi si Masihi, lakini kuna mmoja atakayekuja baada yangu. Yeye ni mkuu kiasi kuwa hata sistahili kufungua kamba za viatu vyake.” 


{{https://api.unfoldingword.org/obs/jpg/1/en/360px/obs-en-24-06.jpg}}

Siku iliyofuata, Yesu  akaja kubatizwa na Yohana. Wakati Yohana alimwona, akasema, “Tazama! Ndiye yule Kondoo wa Mungu atakayeondoa dhambi za ulimwengu.” 


{{https://api.unfoldingword.org/obs/jpg/1/en/360px/obs-en-24-07.jpg}}

Yohana akamwambia Yesu, “Mimi sistahili kukubatiza wewe. Wewe ndiye ungenibatiza.” Lakini Yesu akasema, “Inabidi unibatize, kwa sababu hili ndilo jambo la haki kufanya.” Kwa hivyo Yohana akambatiza, hata ingawa Yesu hakuwa amewahi kutenda dhambi. 

{{https://api.unfoldingword.org/obs/jpg/1/en/360px/obs-en-24-08.jpg}}

Wakati Yesu alikuja juu kutoka ndani ya maji baada ya kubatizwa, Roho wa Mungu alionekana akiwa kwa mfano wa jiwa na akashuka chini na kutua juu yake. Wakati huo huo, Sauti ya Mungu ikanena kutoka binguni, ikisema, “Wewe ni Mwanangu ninayempenda, na unanipendeza sana.” 


{{https://api.unfoldingword.org/obs/jpg/1/en/360px/obs-en-24-09.jpg}}

Mungu alikuwa amemwambia Yohana, “Roho Mtakatifu atashuka na kutua kwa mmoja wa wale utabatiza. Huyo mtu ndiye Mwana wa Mungu.” Kuna Mungu mmoja tu. Lakini wakati Yohana alibatiza Yesu, alisikia Mungu Baba akinena, akaona Mungu Mwana, ambaye ni Yesu, na akaona Mungu Roho Mtakatifu.

//Hadithi Kutoka kwa Biblia Takatifu: Mathayo 3; Mark 1:9-11; Luke 3:1-23//


