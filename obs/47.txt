====== 47. Paulo na Sila huko Filipi ======

{{https://api.unfoldingword.org/obs/jpg/1/en/360px/obs-en-47-01.jpg}}

Kama vile Saulo aliendelea kusafiri akipitia katika Dola ya Kirumi, akaanza kutumia Jina la Kirumi, “Paulo.” Siku moja, Paulo na rafiki yake Sila  walienda kwa mji wa Filipi  kutangaza habari njema za Yesu. Walienda pahali karibu na mto nje ya mji ambapo watu walikusanyinka kuomba. Pale walikutana na mwanamke aliyeitwa Lydia aliyekuwa mfanyabiashara. Yeye alipenda  na kumwabudu Mungu. 

{{https://api.unfoldingword.org/obs/jpg/1/en/360px/obs-en-47-02.jpg}}

Mungu alifungua moyo wa Lydia kuamini ujumbe wa Yesu  na yeye pamoja na jamii yake wakabatizwa. Aliwaalika Paulo  na Sila  wakae katika nyumba yake, kwa hivyo walikaa naye na familia yake. 

{{https://api.unfoldingword.org/obs/jpg/1/en/360px/obs-en-47-03.jpg}}

Paulo na Sila  mara nyingi walikutana na watu katika mahali pa sala. Kila siku walipokuwa wakitembea kuelekea pale, msichana mtumwa aliyepagawa na pepo aliwafuata. Kupitia kwa pepo  huyu alitabiria watu mambo ya wakati ujao, hivyo alitengeneza pesa nyingi mno kwa mabwana wake kama mbashiri. 


{{https://api.unfoldingword.org/obs/jpg/1/en/360px/obs-en-47-04.jpg}}

Yule msichana mtumwa aliendelea kutoa sauti ya juu walipokuwa wakitembea, “Hawa watu ni watumishi  wa Mungu aliye juu sana. Wanawaambia nyinyi njia ya kuokolewa!” Alifanya hivi mara nyingi ya kwamba Paulo akakasirika. 

{{https://api.unfoldingword.org/obs/jpg/1/en/360px/obs-en-47-05.jpg}}

Hatimaye siku moja wakati yule msichana mtumwa  alianza kutoa sauti kubwa, Pauo aligeuka kwake  na kusema na yule pepo aliyekuwa ndani yake, “Katika jina ya Yesu, toka ndani yake.” Mara moja pepo likamtoka. 


{{https://api.unfoldingword.org/obs/jpg/1/en/360px/obs-en-47-06.jpg}}

Watu wale waliomiliki yule msichana mtumwa wakawa na hasira sana! Walitambua ya kwamba bila ile pepo, yule msichana mtumwa hangeweza kuwaambia watu mambo ya siku sijazo. Hii ilimaanisha ya kwamba watu hawangeweza tena lipa pesa kwa wamiliki wake ndio awaambie mambo itakayo fanyika kwao. 


{{https://api.unfoldingword.org/obs/jpg/1/en/360px/obs-en-47-07.jpg}}

Hivyo wamiliki wa yule msichana mtumwa wakawapeleka Paulo  na Sila  kwa serikali ya Kirumi, waliowapiga na kuwatupa gerezani 


{{https://api.unfoldingword.org/obs/jpg/1/en/360px/obs-en-47-08.jpg}}

Waliwatia Paulo  na Sila  katika sehemu iliyo salama zaidi pale gerezani na hata wakaifunga miguu yao. Hata hivyo usiku wa manane walikuwa wakiimba nyimbo za kumsifu Mungu. 


{{https://api.unfoldingword.org/obs/jpg/1/en/360px/obs-en-47-09.jpg}}

Ghafla, kukawa na tetemeko kali la ardhi! Milango yote ya gereza ikafunguka, na minyororo ya wafungwa wote ikaanguka. 

{{https://api.unfoldingword.org/obs/jpg/1/en/360px/obs-en-47-10.jpg}}

Askari wa gereza aliamka, na wakati aliona ya kwamba milango ya gereza ilikuwa imefunguliwa, akawa na hofu sana! Alidhania kuwa wafungwa wote wametoroka, kwa hivyo akapanga kujiua. (Alifahamu ya kuwa serikali ya Kirumi ingemuua kama aliwaruhusu wafungwa kutoroka.) Lakini Paulo  alimuona na akapasa sauti, “wacha! usijiumize mwenyewe. Sisi  sote tuko hapa.” 


{{https://api.unfoldingword.org/obs/jpg/1/en/360px/obs-en-47-11.jpg}}


Yule askari wa geraza akatetemeka alipokuwa akija kwa Paulo  na Sila  na akauliza, “nifanye nini ili nipate kuokoka?” Paulo akajibu, Amini katika Yesu, aliye Bwana, na wewe na familia yako mtaokolewa.” Halafu askari wa gereza akawapeleka Paulo na Sila kwa nyumba yake na akaosha majeraha yao. Paulo akahubiri habari njema za Yesu kwa kila mtu katika nyumba yake. 


{{https://api.unfoldingword.org/obs/jpg/1/en/360px/obs-en-47-12.jpg}}

Askari wa gereza na familia yake yote walimwamini Yesu  na wakabatizwa. Halafu yule askari wa gereza akapatia Paulo  na Sila  chakula na wakafurahia  pamoja. 

{{https://api.unfoldingword.org/obs/jpg/1/en/360px/obs-en-47-13.jpg}}

Siku iliyofuata viongozi wa ule mji  waliachilia Paulo  na Sila  kutoka gerezani na kuwauliza watoke Filipi. Paulo na Sila walitembelea Lydia  na baadhi ya marafiki wengine halafu wakatoka kwa ule mji. Habari njema za Yesu zikaendelea kuenea, na kanisa likaendelea kukua. 

{{https://api.unfoldingword.org/obs/jpg/1/en/360px/obs-en-47-14.jpg}}


Paulo  na viongozi wengine wa Kikristo  walitembea kwa miji mingi, wakihubiri  na kufundisha watu habari njema za Yesu. Pia waliandika barua nyingi za kuhimiza na kufundisha waaminio  katika makanisa. Baadhi ya barua hizi zilifanyika vitabu katika Biblia. 

//Hadithi ya Biblia kutoka: Acts 16:11-40//


