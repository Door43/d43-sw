====== 12. Kutoka ======

{{https://api.unfoldingword.org/obs/jpg/1/en/360px/obs-en-12-01.jpg?direct&}}

Waisraeli walifurahia sana kutoka Misri. Hawakua watumwa tena, na walikuwa wakienda kwenye nchi ya ahadi. Wamisri waliwapatia Waisraeli chochote walichouliza, hata dhahabu na fedha na vitu vingine vya dhamana. Watu wengine kutoka mataifa mengine walimuamini Mungu na walienda pamoja na Waisraeli walipotoka Misri.

{{https://api.unfoldingword.org/obs/jpg/1/en/360px/obs-en-12-02.jpg?direct&}}

Mungu aliwaongoza na nguzo refu la wingu ambalo lilienda mbele yao mchana, na ambalo usiku lilifanyika nguzo refu la moto. Mungu alikuwa pamoja nao kila wakati na aliwaongoza waliposafiri. Kile tu walihitajika kufanya ni kufuata.

{{https://api.unfoldingword.org/obs/jpg/1/en/360px/obs-en-12-03.jpg?direct&}}

Baada ya muda mfupi, Farao na watu wake wakabadilisha mawazo yao na wakataka Waisraeli wawe watumwa wao tena. Mungu akafanya Farao kuwa mkatili ili watu waone kuwa yeye ndiye Mungu mmoja wa kweli, na waelewe kuwa, Yehova, yuko na nguvu kuliko Farao na miungu yake.

{{https://api.unfoldingword.org/obs/jpg/1/en/360px/obs-en-12-04.jpg?direct&}}

Kwa hivyo Farao na jeshi lake wakafuata Waisraeli ili wawafanye watumwa wao tena. Wakati Waisraeli waliona jeshi la Wamisri linakuja, waligudua kuwa wametegwa kati ya jeshi la Farao na bahari ya shamu. Wakaogopa na kulia kwa sauti, “Kwa nini tulitoka Misri? Tunaenda kukufa!”

{{https://api.unfoldingword.org/obs/jpg/1/en/360px/obs-en-12-05.jpg?direct&}}

Musa akawaambia Waisraeli, “Acheni kuogopa! Mungu atawapigania leo na kuwaokoa.” Halafu Mungu akamwambia Musa, “Waambie watu wasonge kuelekea bahari ya shamu.”

{{https://api.unfoldingword.org/obs/jpg/1/en/360px/obs-en-12-06.jpg?direct&}}

Kisha Mungu akalisongeza lile nguzo la wingu na akaiweka katikati ya Waisraeli na Wamisri kwa hivyo Wamisri hawangeweza kuona Waisraeli.

{{https://api.unfoldingword.org/obs/jpg/1/en/360px/obs-en-12-07.jpg?direct&}}

Mungu akamwambia Musa ainue mkono wake juu ya bahari na kugawanya maji. Halafu Mungu akafanya upepo usukume maji baharini upande wa kushoto na wa kulia, kwa hivyo njia ikawa katikati ya bahari.

{{https://api.unfoldingword.org/obs/jpg/1/en/360px/obs-en-12-08.jpg?direct&}}

Waisraeli waliandamana kupitia katikati ya bahari ikiwa nchi kavu na kukiwa na ukuta wa maji katika pande zao zote mbili.

{{https://api.unfoldingword.org/obs/jpg/1/en/360px/obs-en-12-09.jpg?direct&}}

Na Mungu akainua lile wingu juu na akaliondoa kwa njia ili Wamisri waweze kuona Waisraeli wakitoroka. Wamisri wakaamua kuwafukuza.

{{https://api.unfoldingword.org/obs/jpg/1/en/360px/obs-en-12-10.jpg?direct&}}

Kwa hivyo wakawafuata Waisraeli katika njia ya katikati ya bahari, lakini Mungu akawafanya Wamisri kuwa na hofu na magari yao kukwama. Wakapasa sauti, “Kimbieni! Mungu anawapigania Waisraeli!”

{{https://api.unfoldingword.org/obs/jpg/1/en/360px/obs-en-12-11.jpg?direct&}}

Baada ya Waisraeli wote kufika upande ule mwingine wa bahari salama, Mungu akamuambia Musa anyooshe mkono wake tena. Wakati alitii maji ikawaangukia majeshi wa Misri na ikarudi mahali pake pa kawaida. Jeshi lote la Misri likazama.

{{https://api.unfoldingword.org/obs/jpg/1/en/360px/obs-en-12-12.jpg?direct&}}

Wakati Waisraeli waliona kuwa Wamisri wamekufa, wakamutumainia Mungu na wakaamini kuwa Musa ni nabii wa Mungu.

{{https://api.unfoldingword.org/obs/jpg/1/en/360px/obs-en-12-13.jpg?direct&}}

Waisraeli pia wakafurahi na msisimuko mwingi kwa sababu Mungu amewaokoa kutoka kwa kifo na utumwa! Sasa walikuwa huru kumutumikia Mungu. Waisraeli wakaimba nyimbo nyingi za kusherehekea uhuru wao mpya na kusifu Mungu kwa sababu aliwaokoa kutoka kwa jeshi la Misri.

{{https://api.unfoldingword.org/obs/jpg/1/en/360px/obs-en-12-14.jpg?direct&}}

Mungu aliwaamuru Waisraeli kusherehekea Pasaka kila mwaka ili wakumbuke vile Mungu aliwapa ushindi juu ya Wamisri na akawaokoa kutoka kwa kuwa watumwa. Walisherehekea kwa kuchinja kondoo aliye mkamilifu, na kuikula na mkate usiyo na chachu, na kusema vile Mungu alivyo waokoa.

//Hadithi ya Biblia Takatifu kutoka: Kutoka 12:33-15:21//
