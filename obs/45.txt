====== 45. Philip na rasmi ya Ethiopia ======

{{https://api.unfoldingword.org/obs/jpg/1/en/360px/obs-en-45-01.jpg}}

Mojawapo wa viongozi katika kanisa la kwanza alikuwa mtu aliyeitwa Stefano. Alikuwa mwenye sifa njema  na alikuwa amejawa na Roho Mtakatifu na hekima. Stefano alifanya miujiza  mingi na alijadiliana kwa kusawishi ya kwamba inawabidi watu kumuamini Yesu. 

{{https://api.unfoldingword.org/obs/jpg/1/en/360px/obs-en-45-02.jpg}}

Siku moja, wakati Stefano alikuwa anafundisha kumhusu Yesu, baadhi ya Wayahudi  ambao hawakuwa wanamwamini Yesu wakaanza kubisana na Stefano. Wakawa wenye hasira sana na wakadanganya kumhusu Stefano kwa viongozi wa dini. Wakasema, “Tulimsikia akisema mambo maovu  kumhusu Musa  na Mungu!” Kwa hivyo viongozi wa dini wakamkamata Stefano na kumleta kwa kuhani mkuu na viongozi wengine wa Wayahudi, pale washuhuda wa uongo zaidi walidanganya kumhusu Stefano. 


{{https://api.unfoldingword.org/obs/jpg/1/en/360px/obs-en-45-03.jpg}}



Kuhani mkuu akamuuliza Stefano, “Mambo haya ni ya kweli?” Stefano akajibu kwa kuwakumbusha mambo mengi makubwa Mungu alikuwa ameyafanya kutoka wakati wa Ibrahimu  mpaka wakati wa Yesu, na vile watu wa Mungu waliendelea kumuasi. Tena akasema, “nyinyi watu wakaidi na waasi kila mara mnamkataa Roho Mtakatifu, kama vile mababu zenu walivyomkataa Mungu na wakawaua Manabii. Lakini mlifanya kitu kibaya zaidi kuliko wao! Mlimuua Masihi! 


{{https://api.unfoldingword.org/obs/jpg/1/en/360px/obs-en-45-04.jpg}}

Wakati viongozi wa dini waliposikia hivi, walikasirika sana na wakafunga masikio yao na wakapiga kelele kwa sauti kubwa. Walimvuta Stefano nje ya mji na wakamrushia mawe ili wamuue. 


{{https://api.unfoldingword.org/obs/jpg/1/en/360px/obs-en-45-05.jpg}}

Stefano alipokuwa akifariki, alilia kwa sauti, Yesu, pokea roho yangu.” Kisha akaanguka kwa magoti na akalia kwa sauti tena, “Bwana, usiwahesabie dhambi hii dhidi yao.” Kisha akafariki. 


{{https://api.unfoldingword.org/obs/jpg/1/en/360px/obs-en-45-06.jpg}}

Kijana aliyeitwa Sauli  alikubaliana na watu waliomuua Stefano na kulinda mavasi yao walipokuwa wakimrushia mawe. Siku hiyo, watu wengi katika Yerusalemu  walianza kuwatesa  wafuasi wa Yesu, kwa hivyo waaminio walitorokea mahali kwingineko. Lakini licha ya hii, walihubiri  kumhusu Yesu kila mahali walipoenda. 

{{https://api.unfoldingword.org/obs/jpg/1/en/360px/obs-en-45-07.jpg}}

Mwanafunzi wa Yesu  aliyeitwa Filipo alikuwa mmoja wa waaminio  waliotoroka kutoka Yerusalemu  wakati ule wa mateso. Alienda Samaria  na kule alihubiri  kuhusu Yesu na watu wengi wakaokolewa. Basi siku moja, malaika  kutoka kwa Mungu  alimwambia Filipo aende kwa barabara fulani jangwani. Alipotembea kando ya barabara, Filipo aliona afisa muhimu kutoka Ethiopia  akiendesha gari la farasi. Roho Mtakatifu akamwambia Filipo aende na azungumze na mtu huyu. 

{{https://api.unfoldingword.org/obs/jpg/1/en/360px/obs-en-45-08.jpg}}


Wakati Filipo alikaribia lile gari la farasi, alisikia Muethiopia  akisoma kutoka kwa kile nabii Isaya aliandika. Huyu mtu alisoma, “Walimchukua kama mwana kondoo ndio akauwawe, na kama vile mwana kondoo hunyamaza, hakusema neno lolote. Walimpeleka bila haki na hawakumheshimu. Walichukua maisha yake kutoka kwake.” 


{{https://api.unfoldingword.org/obs/jpg/1/en/360px/obs-en-45-09.jpg}}


Filipo akamuuliza Muethiopia, “unaelewa kile ambacho unasoma?” Muethiopia akajibu, “Hapana. Siwezi kuielewa bila mtu kunielezea. Tafadhali njoo uketi kando yangu. Isaya alikuwa anaandikia kuhusu yeye mwenyewe ama mtu mwingine? 

{{https://api.unfoldingword.org/obs/jpg/1/en/360px/obs-en-45-10.jpg}}


Filipo alielezea mtu yule Muethiopia ya kwamba Isaya  alikuwa anaandika juu ya Yesu. Filipo alitumia pia maandiko mengine kumwambia habari njema juu ya Yesu. 

{{https://api.unfoldingword.org/obs/jpg/1/en/360px/obs-en-45-11.jpg}}


Vile Filipo na Muethiopia walikuwa wanasafiri, wakaja pahali penye maji. Muethiopia akasema, “Tazama! kunayo maji pale! Ninaweza kubatizwa? Na akamwambia dereva asimamishe gari la farasi. 

{{https://api.unfoldingword.org/obs/jpg/1/en/360px/obs-en-45-12.jpg}}

Hivyo wakaenda chini ndani ya maji, na Filipo akambazita  Muethiopia. Baada ya wao kutoka kwa maji, Roho Mtakatifu ghafla akamchukua Filipo  mahali pengine ambapo aliendelea kuambia watu juu ya Yesu. 

{{https://api.unfoldingword.org/obs/jpg/1/en/360px/obs-en-45-13.jpg}}

Muethiopia aliendelea kusafiri akielekea nyumbani kwake, akiwa na furaha ya kwamba alimjua Yesu. 

//Hadithi ya Biblia kutoka: Acts 6:8-8:5; 8:26-40//


