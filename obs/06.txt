====== 6. Mungu alitoa kwa ajili ya Isaka ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

Wakati Ibrahimu alikuwa mzee sana, mwanawe Isaka akawa amefika umri wa kuoa. Basi Ibrahimu akamtuma mmoja wa watumishi wake arudi kwenye nchi ambayo jamii yake walipoishi ili amletee mke mwanawe Isaka.

{{https://api.unfoldingword.org/obs/jpg/1/en/360px/obs-en-06-02.jpg?direct&}}

Baada ya safari ndefu sana kuelekea nchi ambayo jamaa wa Ibrahimu walikuwa wanaishi, Mungu akamuelekeza yule mtumishi kwa Rebeka. Alikuwa mjukuu wa ndugu wa Ibrahimu.

{{https://api.unfoldingword.org/obs/jpg/1/en/360px/obs-en-06-03.jpg?direct&}}

Rebeka akakumbali kuacha jamii yake na kurudi na yule mtumishi nyumbani kwa Isaka. Isaka alimuoa muda tu alipofika.

{{https://api.unfoldingword.org/obs/jpg/1/en/360px/obs-en-06-04.jpg?direct&}}

Baada ya muda mrefu, Ibrahimu akafa na ahadi zote zile Mungu alikuwa amefanya naye katika agano zikapitishwa kwa Isaka. Mungu alikuwa ameahidi kwamba Ibrahimu atakuwa na uzao usiohesabika, lakini mke wa Isaka, Rebeka, hangepata watoto.

{{https://api.unfoldingword.org/obs/jpg/1/en/360px/obs-en-06-05.jpg?direct&}}

Isaka akamuombea Rebeka, na Mungu akamuruhusu kuwa mjamzito wa mapacha. Watoto hawa wawili wakawa wanapambana walipokuwa kwa tumbo ya Rebeka, kwa hivyo Rebeka akamuuliza Mungu nini kilikuwa kinaendelea.

{{https://api.unfoldingword.org/obs/jpg/1/en/360px/obs-en-06-06.jpg?direct&}}

Mungu akamwambia Rebeka, "mataifa mawili zitatoka kutoka kwa wana wawili waliyomo ndani yako. Watapambana moja na mwingine na mwanao aliye mkubwa atamutumikia aliye mdogo.

{{https://api.unfoldingword.org/obs/jpg/1/en/360px/obs-en-06-07.jpg?direct&}}

Wakati watoto wa Rebeka walizaliwa, yule mwana aliye mkubwa akatoka akiwa na rangi nyekundu na nywele, na jina lake wakamuita Esau. Mwana aliye mdogo akatoka anashikilia kisigino cha Esau na wakamuita Yakobo.

//Hadithi ya Bibilia Takatifu kutoka Mwanzo 24:1-25:26//
